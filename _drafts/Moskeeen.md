---
layout: post
title: Geldkraan moskee&euml;n III
categories : [Opinions, _Ondertiteling]
tags: [Islam, sponsoring]

comments: true
---  

<i>Ondertiteling bij  Nieuwsuur, item Financiering moskee&euml;n deel III, zaterdag 29 april 2018.<br>

NRC, vrijdag 27 april: <a href="https://www.nrc.nl/nieuws/2018/04/27/wij-haten-iedereen-die-is-afgedwaald-a1601161" target="_blank">Deze Haagse moskee predikt tolerantie, maar dat is schijn</a> (As Soena, "Wij haten iedereen die is afgedwaald")<br>

Nieuwspagina van Nieuwsuur, vrijdag 27 april: <a href="https://nos.nl/nieuwsuur/artikel/2229365-aivd-waarschuwde-den-haag-voor-omstreden-financier-as-soennah-moskee.html" target="_blank">AIVD waarschuwde den Haag voor omstreden financier As-Soennah-moskee</a><br>

Telegraaf, zaterdag 28 april: <a href="https://www.telegraaf.nl/nieuws/1973565/krikke-berichten-over-moskee-zorgwekkend?utm_source=twitter&utm_medium=referral&utm_campaign=twitterfeed
" target="_blank">Wilders wil As-Soennah-moskee sluiten</a>, ook reactie burgemeester Krikke.<br>

Link van Carel Brendel: <a href="http://www.carelbrendel.nl/wp-content/uploads/2015/02/Image440.jpg" target="_blank"> identificatie</a> van &eacute;&eacute;n van de sheiks uit de uitzending, Othman al- Khamees.<br>


Pagina met Nieuwsuur-link (deel van de uitzending): <a href="https://nos.nl/nieuwsuur/artikel/2229365-aivd-waarschuwde-den-haag-voor-omstreden-geldschieter-as-soennah-moskee.html" target="_blank">AIVD waarschuwde Den Haag voor omstreden geldschieter As Soennah-moskee</a><br>







<i><b>Sprekers:</b> Eelco Bosch van Rosenthal, ettelijke imams/sheiks, waaronder Othman al-Khamees, Pauline Krikke (burgemeester Den Haag). Verder beelden uit een verslag van Milena Holdert en Andreas Kouwenhoven met onder andere Taheri (voorzitter As-Soennah moskee, aan de telefoon) en (opnieuw, zie deel I) Bart Schuurman (terrorismedeskundige Universiteit Leiden) en Saïd Bouharrou (Raad van Marokkaanse Moskeeën), alsook Mohamed Ajouaou (theoloog VU Amsterdam) en Zoltan Pall (Universiteit Singapore), en de mening van oud-burgemeester van Den Haag Jozias van Aartsen
</i>


<b>Eelco:</b><br>
* Een nieuwe onthulling van Nieuwsuur en NRC. De inlichtingendienst AIVD waarschuwde de gemeente Den Haag voor dubieuze geldstromen uit de golfstaten naar de As-Soennah moskee
* Intussen zeggen predikers in de moskee dit:<br>
"De alawieten zijn geen moslims maar ongelovigen. Ze hebben niets met de islam te maken. Dus het telt als jihad als je ze bestrijdt. Daarom is de strijd in Syri&euml; een ware jihad."
* Is er een verband tussen deze uitspraken en het buitenlandse geld dat naar de moskee vloeit?
* <i>Punten die met andere onderwerpen te maken hebben zijn uit het verslag gelaten)</i>

<b>Eelco:</b><br>
Goedenavond, en welkom bij Nieuwsuur. Eerder deze week onthulden Nieuwsuur en NRC een geheime lijst met Nederlandse moskee&euml;n die geld ontvangen uit conservatieve golfstaten, en vanavond komt daar een nieuwe onthulling bij. De AIVD heeft de gemeente Den Haag vorig jaar in het geheim gewaarschuwd omdat de omstreden As-Soennah moskee geld zou hebben gekregen van een omstreden liefdadigheidsorganisatie uit Koeweit, die in verband wordt gebracht met terrorisme. De moskee ontkent ooit geld van die organisatie te hebben gekregen, maar opvallend is dat de moskee een podium blijft bieden voor sprekers met dit soort radicale uitspraken:

<b>Prediker (Othman al-Khamees):</b><br>
"Bij een slavin heb je geen getuigen nodig. Ze is je bezit, niet je echtgenote. Volgens de Koran hou je je schaamdelen bedekt, behalve bij je vrouw of slavin. Een slavin is jouw bezit, niet je vrouw. Als je haar hebt gekocht of buitgemaakt dan is ze je bezit. Dan hoef je niet met haar te trouwen."

<b>Eelco:</b><br>
Straks het hele verhaal over de As-Soennah moskee, en haar buitenlandse financiers, en een eerste reactie hier in de studio van de Haagse burgemeester Pauline Krikke. Maar eerst het andere nieuws van vandaag. <i>(Hier overgeslagen)</i>
<hr>
Nieuwsuur en NRC kwamen deze week met deze lijsten met daarop de geldstromen vanuit de golfstaten naar Nederlandse moskee&euml;n. En op die lijsten komt &eacute;&eacute;n naam veelvuldig voor, die van de As-Soennah moskee in Den Haag, een van de grootste moskee&euml;n  van Nederland. Ooit was die berucht vanwege haar toenmalige radicale imam Fawaz Jneid, maar de afgelopen 10 jaar werd de moskee veel gematigder en toleranter. Dat meende althans de Haagse oud-burgemeester Jozias van Aartsen die de moskee jarenlang prees. Naar buiten toe gedraagt de As-Soennah moskee zich inderdaad positief. Het spreekt over de tolerantie van de islam en zoekt openlijk toenadering tot een Nederlandse rabbijn. Maar uit een geheim stuk van de veiligheidsdiensten blijkt dat zij As-Soennah verdenken van het spreken met een gespleten tong.

<b>Milena(telefoongesprek):</b><br>
"Met Taheri."<br>
U bent voorzitter van de As-Soennah moskee h&egrave;?<br>
"Ja, dat klopt."<br>
Ik was benieuwd of uw moskee ooit contact heeft gehad met Saoedi Arabi&euml; over een donatie aan de moskee?

Uit de geheime lijsten die Nieuwsuur en NRC deze week onthulden blijkt dat de As-Soennah moskee geld heeft aangevraagd in Saoedi Arabi&euml; en drie en een halve ton aan Koeweitse dollars ontvangen heeft voor het verspreiden van islamitische boeken. Hier op de website van een Koeweitse liefdadigheidsorganisatie zien we inderdaad deze Nederlandse biografie over de profeet Mohammed, en deze Nederlandse vertaling van de koran, geschreven en uitgegeven door As-Soennah. Maar als we de moskee opbellen en vragen of ze inderdaad gefinancierd wordt vanuit het buitenland zegt de voorzitter:

"Nee, nee, nee. Zeker na het tijdperk Fawaz Jneid, onze vorige imam, is het juist onze visie geweest, ons doel, om juist alles zelf te bekostigen. En ja, zoals wij nu zijn, onafhankelijk, dat willen we ook graag zo behouden."

Wat is hier aan de hand? Waarom ontkent de moskee de buitenlandse donaties? Maken de diensten zich terecht zorgen over wat zij noemen, de gespleten tong van As-Soennah? We verdiepen ons in de boodschap van de moskee. We lezen de boeken die zij uitgeeft, en we gaan naar haar lezingen. Een belangrijk onderdeel speelt zich on-line af. De As-Soennah registreert haar eigen preken en plaatst die in audio of video op haar website. Op die manier bereikt zij veel jongeren. We beluisteren deze preken en vertalen ze waar nodig vanuit het Arabisch. En dan ontdekken we een aantal verontrustende teksten. We leggen ze voor aan de koepel van Marokkaanse moskee&euml;n en aan een theoloog.

<b>Mohamed Ajouaou en Saïd Bouharrou bekijken fragmenten:</b><br>
"Allah leert ons in de koran dat oorspronkelijk de verblijfplaats van de vrouw haar huis is. Dat is een van de rechten van de man. Als een vrouw het huis wil verlaten, informeert ze haar man daarover. Ze vraagt toestemming: Vindt hij het prima of vindt hij het niet prima?"

<b>Milena:</b><br>
De moskee biedt ook een on-line cursus basiskennis-islam aan, voor jongeren. De cursus is niet openbaar. Omdat we toch willen weten wat de moskee buiten de schijnwerpers uitdraagt, schrijven we ons in met een gefingeerde naam. En dan horen we aanbevelingen voor het plegen van een strafbaar feit.

<b>Cursusleider:</b><br>
Van onze zijde is de besnijdenis verplicht voor de mannen en aanbevolen voor de vrouwen. Het is niet verplicht voor de vrouwen. De wijsheid hierachter is dat de penis wordt gereinigd van de onreinheden wat zich op de voorhuid bevindt, en bij een vrouw worden haar lusten minder.

<b>Bouharrou:</b><br>
Ja, ik ben nog enigszins ..., ik moet nog even bijkomen dat ik dit zo zie.

<b>Ajouaou:</b><br>
Dit wist ik echt niet. Ik dacht dat we echt in Nederland dit soort dingen niet meer zeggen. Al lang niet meer. Dus ik begrijp dit echt niet. Ik kan het niet meer volgen. Ik kan mij ook niet voorstellen dat mensen dat ook, daarnaar kunnen luisteren. Dat verbaast me echt. Dat dit gewoon wordt gereproduceerd in Nederland.

<b>Bouharrou:</b><br>
Schokkend dat een imam, als gezaghebbend figuur, zegt dat dat aanbevolen wordt. En die zegt dat eigenlijk vrouwen gewoon bezit zijn, die moeten luisteren naar de man. Dat is echt een blanco brief aan de man om de vrouw te onderdrukken.

<b>Preek As-Soennah:</b><br>
Broeders, gebruik je verstand. Het wahabisme is drie eeuwen oud. Het is het ware geloof dat profeet Mohamed heeft gepredikt.

<b>Milena:</b><br>
En deze imam hier, in de Haagse moskee, is blijkbaar ge&iuml;spireerd door het wahabisme, de staatsgodsdienst van Saoedi Arabi&euml;. Het is een fundamentalistische variant van de islam die onverdraagzaam is tegenover andere geloven, en die onverdraagzaamheid horen we nu ook in Den Haag, in deze preek, gehouden in 2015, en daarna on-line op As-Soennahs website te bekijken onder de categorie onderwijs.

<b>Preek As-Soennah:</b><br>
De profeet zei: jullie voorgangers waren fanatieken. Wie zijn die? De joden en de christenen. Zij zijn dus de fanatieken en de extremisten.<br>
Ik wil iets over de sjiieten zeggen. Wat hebben die in Zuid-Libanon gedaan? Hebben ze niet een Iraanse staat binnen de Libanese staat opgericht? Libanon lijdt steeds aan dit virus dat nog erger is dan ebola. 

<b>Milena:</b><br>
Ook de Middeleeuwse straffen uit Saoedi Arabi&euml; komen voor in As-Soennah's boeken en in haar on-line lezingen en preken. Ze gelden voor moslims die geen moslim meer willen zijn, en voor mensen die vreemdgaan.

<b>Cursusleider:</b><br>
De vrouw of een man die getrouwd is en die overspel pleegt, zijn bestraffing is de doodstraf. Een persoon die niet getrouwd is en overspel pleegt, volgens het islamitische strafrecht verdient deze persoon het om 100 zweepslagen te krijgen. En een persoon die wel getrouwd is en zina (overspel, ontucht) pleegt verdient het om gestenigd te worden tot aan de dood. En dan zou je kunnen denken: oeh, zegt hij dat hier gewoon op het podium, open en bloot? Natuurlijk. Ten eerste, het zijn de wetten van Allah en ik schaam me daar niet voor. Ten tweede hebben deze wetten, deze lijfstraffen, een gemeenschappelijk doel. Het zorgt ervoor dat de angst in de harten van de mensen geboezemd wordt.

<b>Milena:</b><br>
Bij de aanbeveling van dit soort lijfstraffen wordt wel deze kanttekening geplaatst:

<b>Cursusleider:</b><br>
Dit geldt natuurlijk wanneer een islamitisch land, en door een islamitische rechter.

<b>Milena:</b><br>
Wat denkt u als u dit hoort?

<b>Bouharrou:</b><br>
Ja, toch wel heftig, om eerlijk te zijn. Ik begrijp de norm, dus geen overspel plegen, dat op zich begrijp ik, alleen hij zegt er bij dat daarop de doodstraf volgt, en dan nuanceert hij het door te zeggen, in een islamitisch land. Maar hij geeft wel heel duidelijk aan wat het niveau van de bestraffing zou moeten zijn, en we willen natuurlijk allemaal niet dat op het moment dat er overspel wordt gepleegd dat dan iemand het in zijn hoofd haalt om de ander dan te doden of wat dan ook.

<b>Milena:</b><br>
Ze zeggen er bij, deze straffen gelden alleen in een islamitisch land, en moeten daar door een islamitische rechter worden uitgesproken. Dat is wel hun nuance.

<b>Ajouaou:</b><br>
Ja, maar wat is een islamitisch land, dan? Wat betekent islamitisch land dan?

<b>Milena:</b><br>
Wat denkt u?

<b>Ajouaou:</b><br>
Nou ja, als je het scala van moslim landen bekijkt, dan zijn er een heel aantal beperkte landen die dat toepassen.

<b>Beelden, uit waarschijnlijk Saoedi Arabi&euml;, met geluid van een preek:</b><br>
"Dan zegt Allah: geselt hen met 80 slagen. Die komen in aanmerking, islamitisch gezien, voor 80 slagen."

<b>Ajouaou:</b><br>
Als je dit soort dingen te vaak herhaalt, bij jongeren, dan zeg je eigenlijk, het ideale land, de ideale samenleving is wanneer je in een samenleving leeft waarin de sharia wordt toegepast. Nou, het gehoor dat dat hoort hier zegt, dat is dus niet de samenleving in Nederland. Hier worden die lijfstraffen niet toegepast, dus dan zou je eigenlijk wel moeten vluchten naar een land waar dit w&egrave;l wordt toegepast. Nou, dat leidt dus tot vervreemding, of mensen die dus denken, ja misschien moet ik weg. In extreme gevallen heeft dat er toe geleid dat mensen naar Syri&euml; zijn gegaan.


<b>Eelco:</b><br>
Ja, een radicale boodschap dus van haat tegen andere geloven, en verheerlijking van een islamitische staat. Maar leidt dit soort taal nu ook tot radicalisering en terrorisme? Die discussie speelt al jaren. Nederland kent vrijheid van godsdienst en vrijheid van meningsuiting. Rekbare begrippen waarbij de grens ligt bij het oproepen tot geweld. Het gaat dus om die ene stap. Die stap waarbij extreme taal overgaat in extreme daden, en bij de As-Soennah moskee lijkt die grens te zijn vervaagd.

<b>Milena:</b><br>
Het is 2017. In Den Haag treedt een nieuwe burgemeester aan. En die ontvangt plotseling een verontrustend bericht van de geheime dienst. De Haagse As-Soennah moskee zou gefinancierd worden door een beruchte geldschieter. Het is de Revival of Islamic Heritage Society, afgekort RIHS, zo vertelt de geheime dienst aan de gemeente. RIHS is een zelfverklaarde liefdadigheidsorganisatie uit Koeweit, die wordt verdacht van financi&euml;le steun aan Al-Qaida. 

Met geld van RIHS zou de As-Soennah moskee dit pand hebben gekocht (opschrift: "De nobele hoop"), vlakbij de moskee gelegen, voor twee miljoen euro. De As-Soennah wil hier een groot islamitisch onderwijscentrum vestigen voor kinderen van alle leeftijden. De aankoop van het pand lijkt een gewone transactie zoals er zovele plaatsvinden in Nederland. Maar in deze kadasterstukken valt toch iets op. Een autobedrijf koopt het pand eerst, en verkoopt het vervolgens binnen een half uur door aan As-Soennah. 

Wat zit hier achter, en waarom moest de gemeente deze informatie via de AIVD krijgen? Eerder deze week onthulden Nieuwsuur en NRC geheime lijsten met namen van moskee&euml;n die geld aanvragen bij Koeweit. Die lijsten komen van de Koeweitse ambassade. Koeweit houdt Nederland met die lijsten in het geheim op de hoogte over welke moskee&euml;n Koeweit's geld ontvangen. Maar blijkbaar was de financi&euml;le band tussen de As-Soennah en de Koeweitse RIHS te geheim. Zelfs te geheim voor de geheime lijsten. Want op die lijsten staat er niets over. 

Volgens de geheime dienst stuurt de RIHS geld naar Den Haag. Wij zien ook allerlei Koeweitse kopstukken van de organisatie opduiken rond de moskee. Hier zien we de Koeweitse RIHS-co&ouml;rdinator al-Fassi, voor de deur van het aangekochte onderwijspand. En hier zien we hem prediken in de As-Soennah moskee. En dit zijn de Koeweitse RIHS topmannen Abman Abdel Kader (?) en Othman al-Khamees, ook populaire sprekers in de moskee. 

Maar wat is RIHS nou precies voor een organisatie? We vragen het aan onderzoeker Zoltan Pall die de organisatie goed kent, en er net een boek over schreef. Hij doet momenteel onderzoek in Cambodja waar de RIHS een grote invloed heeft op de moslim-minderheid. We spreken hem via Skype.

<b>Pall:</b><br>
Het is een van de grootste islamitische liefdadigheidsorganisaties ter wereld. Gevestigd in Koeweit, maar actief in meer dan vijftig landen, waaronder landen in Europa, Azi&euml; en Noord- en  Zuid-Amerika. Ze steunen vooral lokale salafistische groeperingen. Ze bouwen de religieuze infrastructuur zoals moskee&euml;n en islamitische scholen. En de organisatie houdt daar strikt toezicht op. Die bepaalt hoe de moskee eruitziet en wat er op de islamitische school onderwezen moet worden.

<b>Milena:</b><br>
RIHS zou niet alleen salafisme ondersteunen, maar ook terrorisme. De Koeweitse organisatie stond jarenlang op de sanctielijst van Amerika omdat ze Al-Qaida financierden. Een aantal van haar buitenlandse filialen staan er nog steeds op. Ook steunden ze in de beginjaren van het conflict in Syri&euml; verschillende jihadistische strijdgroepen.

"Het groeiende aantal zelfmoordaanslagen bewijst dat Al-Qaida hier actief is."

<b>Pall:</b><br>
Destijds, in 2011 en 2012, waren ze hard bezig geld in te zamelen ten behoeve van Syri&euml;. Dat ging ook naar gewapende groeperingen, waarvan sommige als terroristische groepering werden aangemerkt door de VS en de EU.

<b>Milena:</b><br>
Ook financierde RIHS de jihadistische groeperingen Ahrar Al-Sham en Jaish Al-Islam, de laatste berucht om het inzetten van gevangenen als menselijk schild door ze in kooien rond te rijden.

RIHS is niet alleen betrokken bij de strijd in Syri&euml;, maar dus ook bij een moskee in Den Haag. En RIHS zendt predikers naar ons land. Als we een paar van hun preken vertalen horen we het volgende in de Haagse moskee:

<b>Prediker (al-Khamees):</b><br>
Wat de soennieten nu doen op hun satellietzenders is het ware gezicht van de shiitische zenders tonen en hen ontmaskeren. Nu weten de mensen hoe lelijk hun ideologie is.

<b>Milena:</b><br>
Hier spreekt de Koeweitse RIHS-prediker Othman al-Khamees in de As-Soenah moskee in den Haag. Het is december 2013. De strijd in Syri&euml; is dan al hevig gaande. In het jaar dat volgt zal een recordaantal aan Nederlandse jongeren afreizen naar het Syrische conflictgebied. Moskeebezoekers in Den Haag stellen er vragen over aan Khamees. Hier leest hij zo'n vraag voor en geeft antwoord:

"In Syri&euml; vechten soennieten en sjiieten tegen elkaar. Is dat een echte jihad? Of is het geen echte jihad omdat het moslims tegen elkaar zijn?<br>De alawieten zijn geen moslims maar ongelovigen. Ze hebben niets met de islam te maken. Dus het telt als jihad als je ze bestrijdt. De sjiieten beschouwende alawieten ook als ongelovigen, en zij de sjiiten ook. Maar ze hebben dezelfde vijand: de soennieten. Die twee, dat is &eacute;&eacute;n pot nat. Het zijn allemaal ongelovigen, zoals de vorige vraagsteller al zei. Ze horen bij elkaar en ze strijden tegen de moslims. Daarom is de strijd in Syri&euml; een ware jihad."

<b>Milena:</b><br>
Wat vindt u van dit soort preken?

<b>Bart Schuurman:</b><br>
Ja, het is een nogal opruiende tekst. Hij moedigt eigenlijk sectarisch geweld tegen shiietische moslims aan, erg verontrustend. Hij legitimeert het geweld, hij moedigt het aan, hij onderstreept de rechtvaardigheid er ook van in zijn optiek.

<b>Saïd Bouharrou:</b><br>
Als je deze boodschap zo hoort roept hij op tot terreur. Ronduit gewoon terrorisme, dat is waar hij dan toe oproept. Want als je zegt dat gewelddadige strijd in Syri&euml; tegen anders gelovigen zeg maar, dat dat de correcte jihad is, dan zeg je eigenlijk, je moet dus terreur gaan plegen.

<b>Mohamed Ajouaou:</b><br>
Ja, dan promoot je eigenlijk jihadisme, daar komt het op neer. Dus dat je het heft in eigen hand gaat nemen en zelf iemand gaat aanvallen. Dat is wat je promoot.

<b>Othman al-Khamees, vragen beantwoordend:</b><br>
"Bij een slavin heb je geen getuigen nodig. Ze is je bezit, niet je echtgenote. Volgens de Koran hou je je schaamdelen bedekt, behalve bij je vrouw of slavin. Een slavin is jouw bezit, niet je vrouw. Als je haar hebt gekocht of buitgemaakt dan is ze je bezit. Dan hoef je niet met haar te trouwen."
 
<b>Bart Schuurman:</b><br>
Ja, dit is wel interessant, ook in de context van het conflict in Syri&euml; en Irak. Want wat we weten is dat IS op vrij grote schaal ook aan slavinnen, met name, doet. Vrouwen die ze gevangen hebben genomen, die ze dan verkopen onder hun eigen aanhangers, of die de strijders zelf gewoon op het slagveld gevangen nemen en vervolgens vooral ook als sex-slavin houden, en dat is een grote aantrekkingskracht, of in ieder geval een deel van de aantrekkingskracht voor veel mensen om zich daar bij die strijd aan te sluiten.

<b>Source: IS propaganda video:</b><br>
H&eacute; jij, waar is mijn Yezidi meisje? Wie wil zijn slaaf verkopen? Ik zal haar kopen.

<b>Milena:</b><br>
Deze preek is gehouden in 2013, maakt dat nog iets uit?

<b>Bart Schuurman:</b><br>
Nou ja, in die zin, kijk in 2013 streden er ook al diverse jihadistische groeperingen in Syri&euml;, in Irak. En hij lijkt daar in ieder geval wederom impliciet zijn steun voor uit te spreken, en dat die groeperingen allemaal vooral de overwinning moeten gaan behalen, en dat die vooral moeten doorgaan in hun strijd tegen sjhiietische moslims. Je moet ook niet vergeten dat ook juist die groeperingen, met name ook in Irak, al jarenlang hevig te lijden hebben onder geweld van groeperingen als Al-Qaida in Irak, een voorloper van ISIS. Dus het betekent dat het in die context duidelijk is dat het hier echt gaat om een vrij sterke sympathie voor jihadistiche terroristische organisaties.

<b>Milena:</b><br>
De haatpreek tegen sjiieten waarin de jihad wordt vergoelijkt staat nog steeds op het YouTube kanaal van As-Soennah, en is inmiddels meer dan 100.000 keer bekeken.

Als u nu alles gehoord heeft, wat is uw indruk dan? Is de As-Soennah moskee veranderd na het vertrek van Fawaz Jneid?

<b>Saïd Bouharrou:</b><br>
Nou, als ik zo de boodschappen zie, dan zou ik zeggen: nee. Want er zitten ronduit schokkende boodschappen bij.

<b>Bart Schuurman:</b><br>
Destijds kwam de moskee al in opspraak omdat er een preek werd gehouden waarin Theo van Gogh en Ayaan Hirsi Ali eigenlijk de dood werd toegewenst, en nu zien we weer een prediker die, op iets subtielere wijze misschien, nog steeds impliciet eigenlijk geweld tegen andersdenkenden goedkeurt, aanmoedigt.

<b>Eelco:</b><br>
Verschillende partijen in de Tweede Kamer maken zich zorgen over de banden van de As-Soennah moskee met de Koeweitse financier. De PVV wil snel een debat over de kwestie.

En hier in de studio, de burgemeester van Den Haag, Pauline Krikke. Hartelijk welkom. U heeft net uiteraard meegekeken. Wat is uw eerste reactie?
 
 <b>Krikke:</b><br>
 Ik vind dat er schokkende dingen gezegd worden. En zeker omdat het hier lesmateriaal betreft. En als ik dan hoor wat er gezegd wordt over vrouwenbesnijdenis, een van de meest verminkende dingen die je een vrouw kunt aandoen, dat dat als een goed middel tegen de lusten van de vrouw gezegd wordt, dat vind ik echt walgelijk.
 
 
<b>Eelco:</b><br>
En op een paar kilometer van het Haagse stadhuis.

<b>Krikke:</b><br>
Precies.

<b>Eelco:</b><br>
Uw voorganger als burgemeester, Jozias van Aartsen (hij wil op televisie vandaag niet reageren, deed dat wel in NRC-Handelsblad), ook na het horen van onze bevindingen blijft hij van mening dat de As-Soennah moskee een positieve bijdrage levert aan de Nederlandse samenleving, en dat de moskee sinds Fawaz Jneid, de vorige imam, ten positieve is veranderd. Heeft u het wel over dezelfde moskee?

<b>Krikke:</b><br>
Kijk, Jozias van Aartsen ken ik als een hele goeie burgemeester, hij is een dierbare collega ...

<b>Eelco:</b><br>
Maar wat vindt u van deze uitspraken?

<b>Krikke:</b><br>
We doen ook veel dingen samen. En ik ben hier eigenlijk niet om het burgemeesterschap van Jozias te recenseren.

<b>Eelco:</b><br>
Nee. Maar ik vraag het u toch. U hoeft niet het hele burgemeesterschap langs, maar dit, dat hij zegt:<br>
"Deze moskee levert een positieve bijdrage aan Nederland".

<b>Krikke:</b><br>
Ik ben nu burgemeester van Den Haag, en ik kijk nu naar de situatie bij de As-Soennah, maar ook bij andere moskee&euml;n in Den Haag.

<b>Eelco:</b><br>
Goed, u denkt er duidelijk heel anders over.<br>
De As-Soennah moskee krijgt jaarlijks duizenden euro's subsidie van de gemeente Den Haag. Dat gaat dan om, dat zien we zometeen hierachter. Ja, dat gaat om een paar duizend euro per jaar, het gaat om organisatie van evenementen rond oud-en-nieuw, ook het schoonmaken geloof ik van de straat. Een moskee, die on-line tot op de dag van vandaag een cursus geeft waarin ze zeggen dat steniging bij overspel de gepaste straf is, waarom gaan er duizenden euro's per jaar naar zo'n moskee?

<b>Krikke:</b><br>
We moeten de dingen een beetje uit elkaar halen. Dat geld dat gegeven wordt voor oud-en-nieuw, dat is om iets warms te eten en te drinken, en voor een cadeaubon van vijfentwintig euri's per persoon voor mensen die 's avonds meelopen ...
 
<b>Eelco:</b><br>
Ja maar het blijft om een paar duizend euro's per jaar gaan.
 
<b>Krikke:</b><br>
Datzelfde geldt overigens voor de buurthuizen en de sportscholen, en iedereen die ons helpt om het rustig te houden.
 
<b>Eelco:</b><br>
Ja, maar daar heb je niet zulke predikers. U kunt toch een principebesluit nemen en zeggen, dat geld halen ze dan maar uit Koeweit?
 
<b>Krikke:</b><br>
En het is als bestuurder zo dat je, eh, soms in een dilemma zit. Want aan de ene kant doet de As-Soennah moskee goed mee met oud-en-nieuw en zorgen ze ook mee dat het rustig blijft. Aan de andere kant kun je zeggen van, ja, daar zitten ook  andere kanten aan de moskee ...

 <b>Eelco:</b><br>
 Ja ...
 
 <b>Krikke:</b><br>
 ... dus dat is iets om constant te evalueren en om constant te bekijken ... Kijk, het makkelijkste zou zijn als het kwade en het goede altijd helemaal helder was. Maar bestuurlijk houdt het in dat je soms een keuze moet maken ...
 
<b>Eelco:</b><br>
Snap ik. Maar in het filmpje daarnet zagen we een aantal dingen, die waren in elk geval heel helder.<br>
De AIVD heeft vorig jaar u gewaarschuwd voor de geldstromen naar de As-Soennah moskee. Dat gaat u natuurlijk niet bevestigen hier, dat begrijp ik ook wel. Maar wat heeft u sindsdien gedaan om, wat we in de reportage zagen, tegen te gaan?
 
 
<b>Krikke:</b><br>
Er speelde rond die tijd een zelfde situatie, namelijk met een boekhandel, van Fawaz Jneid, waar we op gemeentelijke voorwaarden ook van hebben gezegd ...

<b>Eelco:</b><br>
Maar nu even specifiek over deze As-Soennah moskee. 

<b>Krikke:</b><br>
... en dat heeft ons er toe gebracht om ook naar de As-Soennah te kijken, en gezegd van, jouw bestemmingsplan voor dit gebouw is niet een school en is geen opleiding, dus wij zijn in gesprek gegaan met de As-Soennah, wij hebben gezegd, je kunt hier niet vestigen waar je het gebouw voor blijkt te hebben gekocht want je wilt er een opleidingsinstituut en allerlei andere dingen. Dat kan gewoon niet op deze plek. Dus we hebben ingegrepen.

<b>Eelco:</b><br>
Ja. U wilt vast nog wel verder ingrijpen. Wat kunt u doen om de moskee aan te pakken, en wat kunt u niet doen?

<b>Krikke:</b><br>
Wat ingewikkeld is is dat je met de informatie die nu vrijgekomen is, bijvoorbeeld over de financi&euml;le injecties vanuit het buitenland, dat je daar niet zoveel mee kan. Want dan zet de rijksoverheid die aap gezellig bij jou op de schouders en zegt doe d'r maar iets mee, maar je kan d'r niets mee, want het is geheime informatie.

 Ik zou graag een wet willen, waarin onze lokale indrukken, bijvoorbeeld is het nou zo dat vrouwen op straat aangesproken worden dat ze zich degelijker moeten kleden, bijvoorbeeld is het zo dat er veel buitenlandse predikers komen, dat soort signalen die wij lokaal opvangen, dat die tesamen worden gevoegd met de signalen internationaal over de financieringsstromen, en andere dingen die de diensten hebben ...

<b>Eelco:</b><br>
U verwacht eigenlijk iets meer van het rijk.

<b>Krikke:</b><br>
Ik wil graag een wet waarin die dingen samen komen, zodat de minister een besluit kan nemen om, bijvoorbeeld om de financi&euml;n te bevriezen, of om te zorgen dat er daadwerkelijk iets gebeurt ... 

<b>Eelco:</b><br>
Ok&eacute;.

<b>Krikke:</b><br>
En daarbij gaat het mij voor alle helderheid niet om de islam. Het gaat mij er om, dat de ontwrichtende boodschappen die in onze samenleving terechtkomen, dat we die tegengaan.

<b>Eelco:</b><br>
Helder.

<b>Krikke:</b><br>
En dat voor onze manier van leven, dat we daar voor staan.

<b>Eelco:</b><br>
We moeten het hierbij laten. Ik wil u hartelijk danken voor uw komst naar de studio. Pauline Krikke.

<b>Krikke:</b><br>
Graag gedaan!


<br><br>
![Othman al-Khamees]({{ site.baseurl }}/assets/pictures/khamees.png)
<i>Othman al-Khamees</i><br><br>
![Fawaz Jneid]({{ site.baseurl }}/assets/pictures/jneid.png)
<i>Fawaz Jneid</i><br><br>
![Cursusleider]({{ site.baseurl }}/assets/pictures/cursus.png)
<i>Cursusleider</i><br><br>
![Prediker]({{ site.baseurl }}/assets/pictures/prediker.png)
<i>Prediker</i><br><br>
![al-Fassi]({{ site.baseurl }}/assets/pictures/alfassi.png)
<i>al-Fassi</i><br><br>
![AbdelKader]({{ site.baseurl }}/assets/pictures/abdelkader.png)
<i>AbdelKader</i><br><br>
![Saïd Bouharrou]({{ site.baseurl }}/assets/pictures/said.png)
<i>Saïd Bouharrou</i><br><br>
![Mohamed Ajouaou]({{ site.baseurl }}/assets/pictures/ajouaou.png)
<i>Mohamed Ajouaou</i><br><br>
![Milena Holdert, Andreas Kouwenhoven]({{ site.baseurl }}/assets/pictures/holdertkouwenhoven.png)
<i>Milena Holdert, Andreas Kouwenhoven</i><br><br>
![Zoltan Pall]({{ site.baseurl }}/assets/pictures/zoltanpall.png)
<i>Zoltan Pall</i><br><br>
![Bart Schuurman]({{ site.baseurl }}/assets/pictures/bart schuurman.png)
<i>Bart Schuurman</i><br><br>
![Eelco Bosch van Rosenthal]({{ site.baseurl }}/assets/pictures/eelco.png)
<i>Eelco Bosch van Rosenthal</i><br><br>
![Pauline Krikke]({{ site.baseurl }}/assets/pictures/krikke.png)
<i>Pauline Krikke</i><br><br>
![Jozias van Aartsen]({{ site.baseurl }}/assets/pictures/vanaartsen.png)
<i>Jozias van Aartsen</i><br><br>
![Haags straatbeeld]({{ site.baseurl }}/assets/pictures/haagsstraatbeeld.png)
<i>Haags straatbeeld</i><br><br><br><br><br><br><br><br><br>
![Pauline Krikke en Eelco]({{ site.baseurl }}/assets/pictures/krikkejneid.png)
<i>Pauline Krikke en Eelco</i><br><br>



