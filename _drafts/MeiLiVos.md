---
layout: post
title:  Mijn eerste bijdrage aan JOOP
categories : [Islam, _VVM, _Draft]
tags : [islam, boerkini]
comments: True
---

**Bijdrage aan JOOP** 

Vandaag heb ik me bij <a href="http://www.joop.nl/" target="_blank">JOOP.nl</a> geregistreerd en mijn eerste bijdrage als would-be-Joper geleverd. Dit in reactie op een stukje van Mei Li Vos (<a href="http://www.joop.nl/opinies/boerkiniwet-legt-absurditeit-bloot" target="_blank">Boerkiniwet legt absurditeit bloot</a>), waarmee ik het niet helemaal eens was.

Natuurlijk heb ik me als passieve lezer al wel eens eerder verbaasd over de gemiddelde teneur van de stukjes op deze site. Maar daarbij heb ik me nauwelijks gerealiseerd dat dit hoogstwaarschijnlijk komt door een overmatige selectiedruk, ook wel censuur genoemd. 

Maar oordeel zelf. Ik ben zelf natuurlijk nogal vooringenomen:
<hr>
<font size=17>&ldquo;</font><br>
Wat een onbegrip, wat een flauwekul. Het gaat natuurlijk niet om de mate van bloot of verhullend. Het gaat om het dragen van opzichtige symbolen van een kwaadaardige stroming, de islam, in het openbare leven. Een stroming die dat openbare leven herhaaldelijk vergiftigt, en die waar mogelijk ruimte claimt met onzinnige regels.<br><br>


Het gaat om misbruik van de vrijheid van meningsuiting (nog niet eens vooral door de individuen die prat gaan op hun uiting van vrijheid, maar door die stroming). We willen hier dat godsdiensten en andere rare ideeën vrij en veilig kunnen worden aangehangen (waarbij de vrijheid van godsdienst natuurlijk gewoon binnen de VVM zou moeten vallen). Niet dat die ideeën op straat en op het strand constant op opdringerige wijze en, bij ook maar het minste teken van afkeuring, onder verontwaardigd geweeklaag permanent aan de man worden gebracht. En dan heb ik het nog niet eens over de cultuur van dwang, naar de aanhangers en naar de buitenwereld, die alle normale verhoudingen en discussies inmiddels verziekt, en waar bijna iedereen de buik van vol heeft.<br>

En Mei Li Vos heeft het dan over gehannes op de millimeter door een wetgever… 
 <br><font size=20;>&rdquo;</font><br>
