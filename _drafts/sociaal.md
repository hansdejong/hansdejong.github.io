---
layout: post
title:  Verdomhoek, vlag en lading
categories : [Opinions, _Religie, _Draft]
tags : [bliksemafleider, newspeak, religie]
comments: True
---

**Groepen verdedigen** 

Stel je bent een sociale wetenschapper, en je wilt een groep in bescherming nemen.<br>
Wat doet een creatieve zachte wetenschapper? Die verzint een nieuw woord en maakt dat verdacht.

<i>Je kunt bij "groep" natuurlijk denken aan import-Nederlanders, maar ook aan in de verdrukking geraakte geloofsgemeenschappen,  of mensen die op andere gronden buiten de boot dreigen te vallen.</i>

Hoe zou een groep je steun en bescherming nodig kunnen hebben? Vaak hebben duidelijk herkenbare minderheidsgroepen die op bepaalde punten uit de toon vallen een probleem. Er bestaat kans op discriminatie, en dat mag niet. Hoe je hulp er uit kan zien ligt voor de hand. Je loopt bijvoorbeeld naar de rechter. Vaak bestaat daar vooral begrip voor als het om een groep mensen gaat die geen keus hebben tot die groep te behoren (geslacht, sexuele voorkeur, afkomst, ras, etc.).

Maar het kan ook gaan om groepen met een afwijkende mening (ook religie wordt vaak gewoon gezien als mening), of gedrag dat niet in goede aarde valt. Daar kunnen ze op worden aangesproken. Zolang ze niet op uiterlijkheden worden aangepakt maar op de inhoud, vallen de uitingen van de partijen binnen de vrijheid van meningsuiting. Als er tenminste geen klappen vallen en alles een beetje beschaafd blijft. (Dit is geen juridisch stuk, maar de vrijheid van godsdienst wordt vaak nog als geval apart behandeld, m.i. onterecht.)

Individuen die het niet eens worden kunnen daar vaak wel mee leven: de volgende keer krijgt de ander weer eens gelijk. Maar veel (rest-)groepen komen in het gedrang. Ze voelen zich ineens niet meer serieus genomen, ze worden aangesproken op de gedachtenkronkels of op het wangedrag van andere leden van hun gemeenschap. Ze moeten zich steeds verdedigen of ze worden raar gevonden.

Dan zijn er verschillende stategie&euml;n voor zo'n groep. Je kunt je openstellen voor de invloed van de buitenwereld (uiteindelijk leidt dit tot assimilatie). Je kunt op sommige punten dingen overnemen en op andere zelfbewust de confrontatie aangaan en je eigenheid bewaren (leidt tot integratie). Of je kunt je afkeren en je richten op het vormen van een groepsidentiteit. Je grenst je af van de anderen, benadrukt op allerlei manieren je eigenheid, je bent tevreden met de wederzijdse erkenning en instemming in eigen kring. Maar dan blijft het knagen als de anderen daarop reageren met hoon, spot en uitsluiting. En je mag het dan niet eens discriminatie noemen, want wie of wat belet je van mening te veranderen of afstand te nemen van je club?

De tegenstellingen kunnen overigens nog veel groter worden als de groep een eigen agenda blijkt te hebben. Als die niet alleen een beetje afwijkt, raar, anders of exotisch wordt gevonden, maar ook nog eens de buitenwereld probeert te be&iuml;nvloeden qua idee&euml;n of via relaties met hun achterban elders, of ook via terroristische activiteiten. Dat kan gaan om culturele manifestering en be&iuml;nvloeding, historische verwijten, "lange armen" of financi&euml;le invloeden en zelfs aanslagen. Dit heeft vaak een grote weerstand tot gevolg, en verdachtmakingen als "vijfde colonne".

**Maar dan ben jij daar: de sociale wetenschapper!**

Jij leeft mee met een gemarginaliseerde groep, die toch niet duidelijk wordt gediscrimineerd. Het gaat namelijk om een mening of een geloof. Niet iets wat aangeboren of onvermijdelijk is. Je ziet dat je het bijvoorbeeld niet op racisme of discriminatie kunt gooien, terwijl je toch een hoop parallellen ziet. De mensen in de groep zijn er op allerlei manieren zo mee verbonden dat ze niet zo maar even hun lidmaatschap of mening aanpassen. Ook hun gemeenschap zelf werkt dat op allerlei manieren tegen. Er heerst groepsdwang of er dreigt sociale uitsluiting, en los daarvan, het betekent veel voor de mensen zelf, het heeft voor hen niet (alleen) de negatieve uitstraling die de buitenwereld ziet.

Jij trekt je het lot aan van deze groep, Wat kun je doen?

<i>De laatste tijd heben sociale wetenschappers ontdekt dat als een vlag de lading niet dekt, het heel profijtelijk kan zijn een nieuwe vlag te maken, waarbij het lijkt of die net zoiets betekent als de oude.</i>

Je kunt proberen de buitenwacht aan te praten dat zij een probleem hebben in de omgang met jouw groep:

* 
"Onverdraagzaam" wil niemand zijn. Verzin een woord "religiestress", schrijf er een boek over waarin je het overal ontwaardt, en voor je het weet heb je de buitenwereld in de beklaagdenbank, en kun je hen eens lekker verwijten en belachelijk maken.

* "Racist" wil niemand zijn, maar jammer genoeg zijn moslims geen ras. Verzin een woord "racialiseren", wat lekker verwarrend lijkt op wat die moslims zelf vaak doen, namelijk radicaliseren. Zeg dat het natuurlijk niet helemaal hetzelfde is maar wel net zo erg en verwerpelijk als racisme, en voor je het weet staan de buitenstaanders in de 
beklaagdenbank en worden de moslims zielig op een hoop gegooid, en afgerekend op een door die buitenwereld opgelegde definitie van islam. 

* Voor mijn gevoel valt ook het gebruik van "witte man" (of vrouw) op twitter in deze categorie, alsook termen als "Gutmensch". Je verzint een nieuwe term en maakt deze tegelijkertijd verdacht (of geeft de negatievere connotatie aan een anglicisme.)
<hr>
<!--- <img src="/assets/pictures/Einsteins gelijk.jpg" align="right" hspace="10"/> -->


[Martijn de Koning](http://www.volkskrant.nl/binnenland/waarom-islamofobie-wel-degelijk-racistisch-is~a4295756/?utm_source=twitter&utm_medium=social&utm_campaign=shared%20content&utm_content=paid&hash=c011db793d6ab81a8783a4ad7b7894f926a062ac)<br>
[Tom Mikkers](https://staatgeschreven.nl/2012/03/22/tom-mikkers-religie-veroorzaakt-onnodige-stress/)<br>

Weet iemand misschien meer voorbeelden van deze "newspeak"-stragegie (los van 1948) ?

