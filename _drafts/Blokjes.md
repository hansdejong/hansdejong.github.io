---
layout: post
title: Programmeren met blokjes
categories : [Programming, _Draft]
tags : [applet, blokjes]
comments: true
---

De afgelopen weken heb ik een aantal "blokjes-talen" bekeken. Dit zijn programmeertalen, duidelijk van elkaar afgekeken, waarbij je geen commando's intypt, maar via drag-and-drop blokjes aan elkaar klikt, die commando's voorstellen. Veel van deze talen zijn voor (heel) jonge kinderen bedoeld. Het idee is dat ze geen (Engelse) commando's hoeven te kennen of type-fouten kunnen maken, en er lol in krijgen logisch te denken en programma's in elkaar te knutselen. Soms gaat het daarbij ook niet om de programma's zelf, maar om oplossingen ervan (in de trant van linksom-drie stappen vooruit-rechtsom, om uit een doolhof te komen).

Sommige van deze talen geven echter ook voor grote kinderen best leuke mogelijkheden. Los van de kans eenvoudige Android-apps te bouwen of een Arduino te programmeren, geven ze soms ook de mogelijkheid echte code te exporteren (en bieden zo een simple prototyping mogelijkheid om op voort te bouwen). Ook biedt de achterliggende taal soms de mogelijkheid te experimenteren met Functional-Programming technieken (bijvoorbeeld te exporteren in Javascript), en zijn de resultaten soms te tonen in een browser, wat toch ook niet te versmaden is nu Java-applets de nek zijn omgedraaid.

## App Inventor
De eerste keer dat ik hoorde van dit soort blok-talen was toen ik bezig was Android Apps te maken. 
Een vriend vroeg me waarom ik zo moeilijk deed, want je kon toch gewoon een App in elkaar puzzelen via dit programma? Ik heb het nooit gebruikt, maar inderdaad, dat kan.

## Blockly
[Blockly faq](https://developers.google.com/blockly/about/faq)<br>
Blockly kan  lokaal, maar ook in de cloud werken. Het is van Google. De achterliggende talen zijn JavaScript, Python, PHP, Dart (of iets anders). Het is een vrij lichte applicatie om te downloaden, heeft geen vaste IDE, maar bouwt die adhv. de documentatie op in een HTML-pagina. Het opslaan van die programma's (de blokjes, niet de IDE) gaat niet zo gemakkelijk, of je moet de cloud gebruiken.

## BYOB

BYOB (Build Your Own Blocks) is de oude versie van Snap! De grootste verandering van Snap! tov. BYOB is echter de programmeeromgeving, niet meer op de eigen computer in een zelgstandig p-rogramma, maar on-line, in "the cloud". Dat heeft echter ook nadelen (performance, on-line moeten zijn, on-line opslag), die het soms prettiger maken het gewoon bij de oude versie, BYOB, te houden.

Het leuke van BYOB is dat de achterliggende taal, JavaScript, veel Functional-Programming aspecten heeft, die ook in de blokjes terugkomen. Je kunt bijvoorbeeld een map-functie maken die een functie toepast op de elementen van een lijst, of een recursieve implementatie van de berekening van een faculteit. Scala programmeurs zal dit bekend voorkomen.

## Snap!
* een
* twee 
