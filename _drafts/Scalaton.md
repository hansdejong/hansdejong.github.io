---
layout: post
title: Scalaton
categories : [Programming, _Scala]
tags : [scala]
comments: true
---

Hier wil ik de uitgangspunten en doelstellingen formuleren van een op te richten vereniging, voorlopige naam **Scalaton**.<br> *(Betere naam? Er blijkt al iets te bestaan onder die naam.)*<br>

* Het moet een activiteitengemeenschap worden gericht op de programmeertaal Scala. Het gaat daarbij om het verzamelen, maken en beschikbaarstellen van informatie en faciliteiten. Dus, naast het maken van programma's, om documentatie, tutorials, accomodatie, gezelligheid en samenwerking, en communicatie, intern en naar buiten gericht.
* We doen niet aan leeftijdsdiscriminatie. We richten ons vooral op gemotiveerde ouderen met een willekeurige programmeerachtergrond, maar iedereen is welkom, van 8-80 (en daarbuiten.)
* Scala staat bekend als een moeilijke programmeertaal, vaak toegepast bij ingewikkelde problemen in een veeleisende commerci&euml;le netwerkomgeving. Maar je kunt de taal ook beschouwen als een "Java on steroids", een verbeterd Java. Niets verhindert je om met een Java-achtige subset van de taal te beginnen en dat langzaam uit te bouwen, bijvoorbeeld met Functioneel Programmeren of zelfs serverside programmatuur.<br> 
Wij willen het zo laagdrempelig mogelijk houden. Daarom is het idee te kiezen voor en dan te focussen op een "toolchain" (verzameling programmeer-hulpmiddelen) die nodig is om te komen tot eenvoudige Java-applet achtige programma's.

*Veel oudere programmeurs zullen goede herinneringen bewaren aan Java-applets: meest zeer uiteenlopende kleine programma's met een grafische gebruikers-interface (GUI) die getoond konden worden op webpagina's, in de browser. Vanwege veiligheidsperikelen is deze techniek de nek omgedraaid, en zijn de meeste browser programma's en frontendprogrammatuur gebaseerd op de een of andere vorm van JavaScript.*

### Wat idee&euml;n
* De nadruk zal erop liggen de drempel  voor het gebruik van Scala zo laag mogelijk te maken. Alle informatie en communicatie die we produceren zal dan ook zowel in het Engels als in het Nederlands zijn.<br> (Veel documentatie waarnaar wordt verwezen is daarbij vanzelfsprekend en onontkoombaar in het Engels.)
* Het schrijven van een tutorial-reeks om tot zo'n "Scala-applet" te komen heeft prioriteit.
* Het lijkt een goed idee daarbij een selectie te maken uit "High Quality Free Open Source". Dat betekent niet dat Windows niet gebruikt kan worden, want Scala is net als Java multi-platform. Maar bij het beschrijven en installeren van de programmatuur wordt primair uitgegaan van Ubuntu (Linux).<br>
* Voor de scala-omgeving wordt gedacht aan Scala.js, en misschien een Scala variant van Processing.
* Voor de documentatie en communicatie naar buiten wordt gedacht aan Jekyll.
* Voor de frontends wordt gedacht aan Webix. (Ik zie nog niet veel voordeel in gangbaarder oplossingen als Bootstrap, Angular of Vue.)
* Voor experimenten los van het web zal gebruik worden gemaakt van Ammonite als REPL, en Scala-Swing als GUI. Eventueel gebruik van IDE's als Eclipse/ScalaIDE of IntelliJ naar eigen keus.
* Het "porten" (vertalen) van ooit liefst zelf gemaakte Java-applets wordt aangemoedigd.
* We zijn niet commercieel of professioneel gericht. Maar natuurlijk zou het mooi zijn tezijnertijd te kunnen beschikken over een accomodatie met documentatie, apparatuur en sociale ruimte. Vooralsnog kan natuurlijk begonnen worden als digitaal samenwerkingsverband.









