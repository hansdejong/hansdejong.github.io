---
layout: post
title: MOOC's
categories : [Opinions]
tags : [MOOC]
comments: true
---

## Wat zijn MOOC's?

Dit wordt een reclamepraatje voor MOOC's <code> Massive Open Online courses</code>.
De laatste tijd zit er bij mij een beetje de klad in maar ik ben er heel druk mee geweest. En ik ben van plan de draad weer op te pakken. Ik kan het aanraden voor iedereen die  er tijd voor vrij kan maken en zich ergens in wil verdiepen. 

Er bestaan intussen vele MOOC's, vaak gegeven door universiteiten of andere organisaties en instituten van over de hele wereld, die zich vaak weer hebben verenigd onder een overkoepelende MOOC-organisatie. MOOC's hebben soms duizenden deelnemers, eveneens van over de hele wereld.

Een typische MOOC duurt een maand of twee. Meestal betaal je alleen voor offici&euml;le certificaten, of af en toe een boek. Het kost je een dag of twee per week (meestal zeggen ze minder) en heeft een vast tijdschema. Aan het begin van de week komt er een nieuw pakket video's, lesstof en opdrachten en/of quizzes vrij, waar je dan een paar weken over mag doen. Meestal is er ook een forum waarop gediscussieerd wordt of waar men elkaar helpt.<br>
(Direkte hulp of samenwerken wordt vaak niet gewaardeerd, en je moet soms plechtig beloven dat het je eigen werk is. Soms met digitale middelen gecontroleerd: webcam, toetsaanslag-patroonherkenning. Daar heb ik me nooit aan onderworpen.)


Afgezien van de echte MOOC's zijn er ook andere lesvormen die er op lijken. Soms staat het materiaal gewoon op het web en is er geen tijdschema, soms zijn er alleen video's of lezingen, of zijn er reguliere colleges op het web gezet. Ook daar zal ik er een paar van noemen. 

MOOC's zijn er op elk gebied. Krijg door mij alsjeblieft niet de indruk dat het altijd om computers, wiskunde of biologie gaat! Er is ook veel niet-exacte kost: talen, muziek, geschiedenis,
bijenhouden, joe neem it.

## Studietip

Het klinkt een beetje raar, net als tips voor het lezen van een boek, maar toch &eacute;&eacute;n tip. Ik heb de ervaring dat het geen goed idee is meerdere MOOC's tegelijk te doen. Het is moeilijk in te schatten hoeveel tijd het kost, en het is leuk er diep op in te kunnen gaan. Sommige zijn echt de moeite waard er veel tijd in te stoppen, en soms kosten de forums veel tijd. Natuurlijk is het geen wet van Meden en Perzen, maar ik probeer het te vermijden.

## Waar vind je MOOC's?

Er is een [MOOC-list](http://www.mooc-list.com/), begin daar.
Niet alle MOOC-organisaties komen echter voor in deze lijst. [Cosmo Learning](http://www.cosmolearning.com/) zie ik er bijvoorbeeld niet bij staan (beter zoeken?).<br>
De belangrijkste MOOC-organisatie hebben hun eigen lijsten. De belangrijkste is [Coursera](https://www.coursera.org/courses).

Ook de moeite waard zijn zeker Udacity, Edx, [MIT open courseware](http://ocw.mit.edu/index.htm) en [studium generale](http://www.studiumgenerale.nl/) (dit zijn niet allemaal echte MOOC's). 

Als je eenmaal wat MOOC's hebt gedaan word je vanzelf bestookt met cursussen op je  interessegebied, om je "bij de les te houden".

## Welke MOOC's heb ik gedaan?

Van Coursera heb ik [Functional Programming  Principles in Scala](https://www.coursera.org/course/progfun) en [Emergence of Life](https://www.coursera.org/course/emergenceoflife) gedaan (ontstaan van het 
leven en evolutie per tijdperk). Beide afgesloten met een [certificaat](https://www.coursera.org/maestro/api/certificate/get_certificate?course_id=972351).<br>
De eerste werd gegeven door de maker van Scala, Martin Odersky, een echte aanrader, maar pittig.<br>Bij de tweede was het leuk alle geologische tijdperken weer eens op een rijtje te krijgen, met het bijbehorende leven. Vooral de forums waren erg intensief en gevarieerd. Allerlei theorie&euml;n werden bediscussieerd (is een virus "leven", zijn sommige larven ontstaan door het "versmelten" van totaal verschillende levensvormen etc., alsook het ontstaan van het leven, inclusief inbreng van de nodige Creative-Design-mensen. Erg leuk en soms ergerlijk). Ik volg nog steeds een "vriendengroepje" op facebook met mensen van dat forum.<br>
Vervolgens heb ik ook [Principles of Reactive Programming](https://www.coursera.org/course/reactive) (vervolg op "Functional Programming Principles in Scala") gedaan, maar ben op een gegeven moment gestopt met de opgaven.<br>
Ook veel tijd heb ik gestopt in [Bioinformatics algorithms](https://www.coursetalk.com/providers/coursera/courses/bioinformatics-algorithms-part-1). (Het werd me uiteindelijk  te technisch en te veel, dus deed ik toen alleen nog de theorie. Er was ook een vervolg.) Het was zeer de moeite waard en soms verrassend. Ik heb me bijvoorbeeld nooit erg op performance hoeven focussen, maar hier had je bijvoorbeeld een prachtig algoritme gevonden, maar op een echt genoom (> 1.000.000 bp) deed het er rustig een dagdeel over. En dat dan terug te kunnen brengen tot een paar seconden.<br>
Ik heb nog een deel gevolgd van de video's van [Pattern-Oriented Software Architectures 
for Concurrent and Networked Software](https://www.coursera.org/course/posasoftware).<br>
[Coding the matrix](https://www.coursera.org/course/matrix) heb ik niet afgemaakt. Python is ook niet echt mijn ding.<br>
Met [Machine learning](https://www.coursera.org/learn/machine-learning) van Andrew Ng ben ik nog wel een heel eind gekomen.<br>
En ook [Data Visualization](https://class.coursera.org/datavisualization-001), ook met dataclustering en graph technieken, was zeker de moeite waard maar heb ik niet volbracht.<br>
[Cosmology](https://class.coursera.org/cosmo-004) bleek te lastig en te wiskundig, en ging een andere kant op dan ik interessant vond. <br>

Verder vond ik de Santa Fe [Complexity Explorer](http://www.complexityexplorer.org/) leuk.
Via die Complexity Explorer heb ik [Introduction to Complexity](http://www.complexityexplorer.org/online-courses/19) gedaan (alweer een certificaat).
Er werd bij geprogrammeerd (simulaties) in een soort logo: [Netlogo](http://ccl.northwestern.edu/netlogo/). Er komt nog een cursus "Agent-Based modeling in NetLogo" oftewel het "Virtual Laboratory", die steeds wordt uitgesteld, maar waaraan ik zeker mee wil doen.

Van Edx heb ik een groot deel van [Introduction in Linux](https://www.edx.org/course/introduction-linux-linuxfoundationx-lfs101x-2#.VSbZU_DEhYV) gedaan.<br> 
Eveneens van Edx de MOOC [HTML5](https://courses.edx.org/courses/course-v1%3AW3Cx%2BW3C-HTML5%2B2015T3/). Die kan me nog van pas komen bij Scala.js (JavaScript vanuit Scala).



Van Cosmo Learning heb ik een hoop video's gevolgd van [Topologie](http://www.cosmolearning.com/video-lectures/introduction-to-algebraic-topology-11983/) (geen echte MOOC's maar college-video's).

## Er is meer

Natuurlijk is er meer. Bijvoorbeeld [Ted talks](https://www.ted.com/talks). Ik zal deze pagina in de toekomst nog wel eens aanvullen. Leer ze!










