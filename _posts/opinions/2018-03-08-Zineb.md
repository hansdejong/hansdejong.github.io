---
layout: post
title: Zineb el Rhazoui
categories : [Opinions, _Ondertiteling]
tags: [Islam, Charlie Hebdo]

comments: true
---  

<i>Ondertiteling bij Nieuwsuur, Zineb el Rhazoui, woensdag 7 maart 2018.<br>
Pagina met link: <a href="https://nos.nl/nieuwsuur/artikel/2221134-activiste-zineb-el-rhazoui-blijft-strijden-tegen-onderdrukking-door-de-islam.html" target="_blank">Zineb blijft strijden</a><br>
Sprekers: Zineb el Rhazoui en Saskia Dekkers</i>

<b>Zineb:</b><br>
Men zegt dat ik m’n vrijheid ben kwijtgeraakt, door te vechten voor vrijheid.<br>
Maar in m’n hoofd ben ik 10.000 keer vrijer dan zij die me willen doden.

<b>Saskia:</b><br>
Een gewone vrouw die even een krant koopt. Maar Zineb el Rhazoui, 36 jaar, is de best bewaakte vrouw van Frankrijk. Op de achtergrond lopen bewakers. De doodsbedreigingen tegen haar worden zeer serieus genomen. Fundamentalistische moslims willen haar vermoorden. We hebben een afspraak in een anonieme hotelkamer. Bewakers zijn er voortdurend bij. Zineb is journaliste en feministe, en strijdt al haar hele leven tegen de druk van de islam.

<b>Zineb:</b><br>
De gewone man is wijs genoeg om te begrijpen wat er op het spel staat, en om te begrijpen wie de ware tegenstander is. Helaas heb ik de indruk dat de Franse elite, zowel de politieke als de journalistieke intellectuele elite, juist weigert te benoemen wat er gebeurt.<br>
Die elite weigert te erkennen dat er een probleem is met de islam.

<b>Uit de documentaire ‘Nothing is Forgiven’</b><br>
Ik ging naar school in Casablanca en daarna ging ik studeren in Frankrijk.<br>
Ik heb een master godsdienstsociologie gedaan.<br>
Als Marokkaanse atheïst  heb ik natuurlijk echt een passie voor de islam en religie in het algemeen.

<b>Saskia:</b><br>
In Marokko vecht Zineb al jong tegen de politieke en religieuze onderdrukking.

<b>Zineb:</b><br>
Het Marokko dat we niet dagelijks zien. Een Marokko dat lijdt.<br>
Ik wil geen hoofddoek dragen. Ik wil vrij leven. Ik wil niet accepteren dat ik moet geloven omdat ik op een bepaalde plek geboren ben. Ik wil niet dat ze aan m’n vrijheid van meningsuiting komen, en m’n vrijheid als vrouw. Die strijd lever ik m’n hele leven al en het voelt alsof ik tegen de stroom in zwem.

<b>Saskia (beelden van Charlie Hebdo van voor de aanslag):</b><br>
Om aan de doodsbedreigingen in Marokko te ontsnappen vertrekt Zineb in 2013 naar Frankrijk. Ze krijgt werk als islamspecialiste op de redactie van het satirisch weekblad Charlie Hebdo. Maar na de cartoon van Mohammed krijgt de redactie met bedreigingen te maken. Zineb is alert, maar de redactie neemt haar niet zo serieus.<br>
<b>(Achteraf alarmerende beelden van een muzelman bij een fiets en politiebusje)</b><br>
Dat busje is leeg. Waar is de politie?<br>
Er loopt daar beneden een salafist. Hij heeft z’n fiets al op slot gezet en de politie doet niks. Hij komt eraan. Als hij zichzelf hier komt opblazen, zou ik willen dat ik er iets van gezegd had.

<b>Andere redacteur (ook beelden van Charb op de achtergrond):</b><br>
Als hij zich hier opblaast, heb je niks meer te willen.

<b>Zineb:</b><br>
Nee, dat klopt...<br> Het interesseert ze niet. Straks horen we een explosie.

<b>(Dan het geluid van de knallen van de aanslag, enkele maanden later.)<br>
Saskia:</b><br>
Enkele maanden later is er een aanslag. Zineb is die dag in Marokko. Elf van haar collega’s worden vermoord.

<b>Zineb:</b><br>
Hoe kun je ervoor zorgen dat je kunt blijven doen waar je voor staat, en de boodschap overbrengen van degenen die dood zijn? Wat voor mij onacceptabel was, was het besef dat ik waarschijnlijk op een dag tot de conclusie kom dat m’n vrienden voor niets zijn gestorven.

<b>Saskia:</b><br>
Zineb blijft vechten tegen vrouwenonderdrukking, en strijdt tegen de hoofddoek. 

<b>Zineb:</b><br>
Er is geen land in Europa waar de hoofddoek verboden is op openbare plekken.<br>
Maar die vrouwen willen meer. Ze willen niet alleen dat het mag, maar dat het wordt genormaliseerd, en dat het gezien wordt als iets goeds. Tegen hen wil ik zeggen:<br> 
“Sorry, dames. Ik kan dat kledingstuk niet als normaal beschouwen zolang er vrouwen worden gegeseld in Iran en Saoedi-Arabië omdat ze hem niet dragen. Ik vind het pas een normaal kledingstuk als die vrouwen iets anders mogen dragen.”

<b>Saskia:</b><br>
Maar veel Europese moslima’s zoeken hun normen en waarden in de islam. Zineb begrijpt dat niet.<br> 
“En als het nou een identiteitskwestie is?”

<b>Zineb:</b><br>
Als ik vrouwen zie die hun identiteit zoeken en vervolgens een zwarte vuilniszak dragen omdat dat hun identiteit zou zijn, dan wil ik zeggen: Ik heb medelijden met u. Hoe kun je verklaren dat een Nederlandse van Marokkaanse afkomst die haar Marokkaanse wortels wil uitdragen die vaak Berberse wortels zijn, wahabitische kledij draagt , omdat dat haar wortels zouden zijn?<br>
Leer meer over de cultuur. Over de muziek, film en literatuur. Op die manier kom je dichter bij je wortels.<br>
Helaas is het zo dat als die mensen zich willen verdiepen in hun cultuur, dat ze uitkomen bij een kant-en-klare gedachte: de kant-en-klare ideologie van het wahabisme en het salafisme. Ze komen terecht bij mensen die zeggen: “Dit is je cultuur, dit moet je zeggen, dit moet je dragen, dit moet je denken. Nu ben je een goede moslim.” Maar die uniformiteit van denken, van kleding, taal en cultuur, heeft alle kenmerken van fascisme. Fascisme is eenheidsdenken. De denkwijze die elke vorm van diversiteit vernietigt. Die diversiteit en het anders-zijn niet accepteert. Die slechts één zienswijze accepteert. Dat is wat er nu gebeurt.

<b>Saskia (beelden van knielende moslims):</b><br>
In Europa deelt ze haar kritiek op de islam met partijen als het Front-National.<br>
“Bent u niet bang dat u Front-National of ander extremisme in de kaart speelt?”

<b>Zineb:</b><br>
Het probleem is dat sommige mensen de wereld willen verdelen met aan de ene kant extreemrechts en aan de andere kant islamisten. Of je hoort bij de ene groep of bij de andere. Maar ik vind dat er in het midden heel veel nuances zijn. Je hoeft niet extreemrechts te zijn om je te verzetten tegen het islamisme. En je hoeft islamisten niet te verdedigen.

<b>Saskia:</b><br>
Na de aanslagen leek heel Europa achter Charlie te staan. Zineb en haar collega’s voelden steun. Maar volgens Zineb liet links het snel afweten. Veel linkse politici en intellectuelen zien kritiek op moslims als racisme. Voor moslims zouden niet de universele rechten gelden. 

<b>Zineb:</b><br>
Tegenwoordig beschouwt links moslims uiteindelijk als mensen die niet toe kunnen treden tot het universalisme.<br>
‘Laat die arme mensen maar anders zijn. Wij blanken zijn voor  gelijkheid tussen mannen en vrouwen, universalisme, seksuele vrijheid, en we hebben ons losgemaakt van bijgeloof. Maar weet je wat, zij mogen anders zijn, die arme mensen. Zij zijn niet in staat tot universalisme.’<br>
Dat is nou racisme. Het kan niet veel racistischer dan dat, en helaas is dat tegenwoordig de instelling van links.

Ik wil iedereen die zich stilhoudt, die voor een vrije maatschappij en voor gelijkheid is, en iedereen die een maatschappij wil met echt broederschap tussen mensen, tegen hen wil ik zeggen:<br>
”Als u zich stilhoudt, brengt u hen die praten in gevaar.”<br>
Wat doen ze als we allemaal praten? Ze kunnen ons niet allemaal doden.<br><br>
![Zineb]({{ site.baseurl }}/assets/pictures/zineb.jpg)

<b>Toine Huys:</b><br>
Morgen (de 8e dus) is Zineb te gast in de Balie in Amsterdam.<br>
Haar boek “Vernietig het islamitisch fascisme”  ligt vanaf vandaag in de winkel.

Een eerdere link: <a href="https://womenintheworld.com/2016/10/18/zineb-el-rhazoui-charlie-hebdo-survivor-discusses-why-the-world-needs-to-destroy-islamic-fascism/" target="_blank">Women in the World</a><br>


