---
layout: post
title: Salafisme gesubsidieerd
categories : [Opinions, _Ondertiteling]
tags: [Islam, Raad_Amsterdam]

comments: true
---  

<i>Transcript bij Parool Speed Debates, maandag 12 maart 2018.<br>
Pagina met link: <a href="https://www.parool.nl/verkiezingen/moeten-we-salafistische-organisaties-subsidieren~a4580210/" target="_blank">Moeten we salafistische organisaties subsidi&euml;ren?</a><br>
Sprekers: Sofyan Mbarki (PvdA) en Mourad Taimounti (Denk).</i>


<b>Ruben:</b><br>
Welkom bij Speed Debates, Korte verkiezingsdebatten over actuele onderwerpen die spelen tijdens de raadsverkiezingen van 21 maart. 
Vandaag gaan we het hebben over Nieuw-West, de wijk waar de meeste Amsterdammers wonen. En we buigen ons over de stelling: <br>
"Salafistische organisaties hebben recht op subsidie". <br>
Lijsttrekkers Mourad Taimounti van Denk, en Sofyan Mbarki van de PvdA gaan hierover met elkaar in gesprek.

De stelling is duidelijk. Bij mij aan tafel staan Sofyan Mbarki van de PvdA en Mourad Taimounti van DENK. Mourad, graag jouw eerste woorden over deze stelling.<br>

<b>Mourad:</b><br>
Ik vind dat, als organisaties maatschappelijk goede dingen doen en een bijdrage leveren, dat je als overheid daar aan moet bijdragen en ze daarin moet ondersteunen. 
En zeker geen groeperingen moet uitsluiten. Dus wat mij betreft inderdaad...  Ja, ik vind het ook een rare term, salafisme. 
En je ziet in het land dat er een negatieve lading bij komt kijken ...


<b>Ruben:</b><br>
Maar toch, dat moet dus kunnen.

<b>Mourad:</b><br>
Het zijn gewoon orthodoxe moslims die heel erg  maatschappelijk betrokken zijn en die moet je ondersteunen.

<b>Ruben:</b><br>
Dank je wel. Mbarki.


<b>Sofyan:</b><br>
Voor ik begin wil ik wel zeggen dat ik het origineel vind dat uitgerekend wij deze stelling mogen verdedigen. 

<b>Mourad:</b><br>
Als beiden salafist. (gelach)

<b>Sofyan:</b><br>
Ik weet niet waarom, maar laten we zeggen dat het origineel is.<br>
Ik zit er iets anders in. En met name omdat ik de stelling anders benader. Ik benader de stelling puur  vanuit de zuiverheid van de scheiding van kerk en staat. 
Daarin vind ik dat de overheid terughoudend moet zijn met het financieren van religieuze instellingen. En dan maakt het mij niet uit of het salafistisch is, christelijk of iets anders. 
Ik vind het wel anders als er sprake is van een maatschappelijke opdracht die wordt vervuld. Bijvoorbeeld bij het Leger des Heils doen wij dat wel. En dan vind ik het anders.

<b>Ruben:</b><br>
"Salafistische organisaties hebben recht op subsidie" is de stelling. Jij zegt, (duidt op Sofyan) uiteindelijk heeft elke organisatie recht op subsidie,
als die er maar geen religieuze activiteiten mee financiert.<br>

<b>Sofyan:</b><br>
In de eerste plaats wel ja. En daarna ga je kijken of die organisatie onze democratische waarden accepteert. Zaken als gelijkheid ...

<b>Ruben:</b><br>
Precies. Want dat is natuurlijk het probleem he, met salafistische organisaties. De geheime dienst, de Algemene inlichtingen en veiligheidsdienst (AIVD), 
zegt dat het organisaties zijn die het in zich hebben om ontwrichtend te kunnen zijn.

<b>Sofyan:</b><br>
De AIVD die zegt: er zijn onderdelen binnen het salafisme die dat kunnen zijn. Maar daarmee zegt de AIVD niet dat dat voor iedereen geldt. 
En wat ik altijd vind en wat ik ook altijd gezegd heb is: "ga in gesprek met iedere organisatie in Amsterdam, ook met salafistische organisaties in Amsterdam". 
Alleen dan kun je erachter komen of ze bij willen dragen aan de samenleving of niet.

<b>Mourad:</b><br>
Ja, ik hoor "salafistische organisatie", we hebben het hier al eerder over gehad. Ik heb nog nooit iemand zich zien inschrijven bij de KvK als salafistische organisatie.
Het is gewoon een stroming. Het is een orthodoxe vorm van de islam. Niks mis mee.
Het feit blijft gewoon dat ik het een beetje raar vind. En kijk, dat is geen persoonlijke aanval op Sofyan. Maar als ik kijk naar de PvdA. 
We hebben Achmed Marcouch gehad in Slotervaart, die pleitte voor koranles op de openbare scholen. 
Die gaat naar de Tweede kamer en verandert volledig. En begint opeens een vergelijking te maken tussen het verbieden van een pedofielen-organisatie als MARTIJN en met salafistische organisaties. 
Ik vind dat een walgelijke vergelijking.


<b>Ruben (duidt op Sofyan):</b><br>
Dat is jouw partijgenoot Ahmed Marcouch, kun je daar iets over zeggen?

<b>Sofyan:</b><br>
Ik heb altijd al gezegd, ik vind het standpunt wat Marcouch destijds had, vind ik niet...

<b>Mourad:</b><br>
Nog steeds, he!

<b>Sofyan:</b><br>
Is niet het standpunt dat ik verdedig.
Maar ik wil ook iets zeggen over het PvdA standpunt, want we zien dat onze burgemeester in Rotterdam, Ahmed Aboutaleb, zit er ook weer anders in. En ik zit er net tussenin. 
Ik ben er niet voor om te zeggen: "Wij zijn allemaal salafist". Ik denk dat salafisme iets is dat mensen hier naartoe hebben gebracht... 
Ik kende het woord niet totdat salafisten zichzelf salafisten gingen noemen. Ik ben moslim. Net zoals heel veel andere moslims... Ik ben ook niet voor het verbieden.
Wat Mourad terecht ook zegt, er is geen enkele organisatie in de stad die zich heeft ingeschreven als salafistische organisatie, dus in essentie ben je een moskee, islamitisch.
Wat je moet doen, je moet met alle organisaties in de stad in gesprek blijven.

<b>Ruben:</b><br>
Ja maar, van Aartsen zegt: "je moet ze de hand reiken". Maar hoe moet je dat doen als je ze volgens jullie ook weer niet moet gaan subsidi&euml;ren? 

<b>Sofyan:</b><br>
Ik ben het eens met van Aartsen dat je ze de hand moet reiken, je moet met ze in gesprek gaan.<br> 
Hij heeft een heel goed voorbeeld gegeven met een moskee in Den Haag die salafistisch was, niemand wilde daar iets mee te maken hebben. Hij is met ze in gesprek gegaan. 
En hij heeft die moskee voor zich kunnen winnen. En ik denk dat dat de manier is. Niet iedereen kun je voor je winnen, maar degene die wil wel.

<b>Mourad:</b><br>
Ja, je moet ze ook voor je winnen want die mensen die moet je betrekken bij ...

Het feit is, we doen alsof salafisme altijd georganiseerd is, maar er zijn gewoon mensen die die orthodoxe stroming volgen. Die in het jongerenwerk zitten, die zelfs bij de politie zitten. Die mensen moet je koesteren.

<b>Ruben:</b><br>
Ja maar als mensen ...

<b>Mourad:</b><br>
Die mensen moet je koesteren. Die mensen kunnen heel veel veranderen. Ik denk dat als je gaat kijken naar bijvoorbeeld het begeleiden van kinderen, 
dat ze heel goed werk doen, door middel van discipline te geven, door middel van de juiste normen en waarden mee te geven.
En ik zie zelfs nu, in deze tijd, imams stemadviezen geven: "Ga stemmen".<br>Dus zover staan zij niet van ons vandaan.

<b>Ruben:</b><br>
Laatste woorden van Sofyan.

<b>Sofyan</b>:<br>
Dat was niet altijd zo. Ik denk dat je ook gewoon kritisch moet zijn naar salafistische bewegingen die minder positief zijn. Dus ook daar moeten wij kritisch op zijn.<br> 
Ik zeg niet: "alle salafisten zijn verkeerd"...

<b>Mourad:</b><br>
Maar ben je voor salafisme of tegen salafisme, dat is de vraag.

<b>Sofyan:</b><br>
Het is geen stroming. Ik ben voor vrijheid van religie en dat bepaalt iedereen zelf.

<b>Ruben (de wekker gaat af):</b><br>
Heren. ik hoor de bel op de achtergrond. Dat betekent dat we alweer aan het eind gekomen zijn van dit toch wel pittige debat.

Ik ben benieuw wat jullie er van vinden. En laat dat even weten op onze facebook-pagina: ParoolAmsterdamKiest.<br><br>
![Sofian Ruben en Mourad]({{ site.baseurl }}/assets/pictures/Sofian Ruben Mourad.png)
<div align="center">Sofian Mbarki, Ruben en Mourad Taimounti</div>
