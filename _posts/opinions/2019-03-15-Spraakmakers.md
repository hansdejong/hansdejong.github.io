---
layout: post
title: Spraakmakers
categories : [Radio1, _Wierd Duk]
tags : [Stront]
comments: true
---

### NPO Radio1 10:00-11:00
**Paul Jansen 18:11**<br>
*Over de meerdere commotie nu over Nieuw-Zeeland dan indertijd over Egypte, met veel meer doden.*<br>
Dus ik kan er geen andere verklaring voor vinden dan dat de samenleving van Nieuw-Zeeland, dat de mensen zich daar eerder kunnen afspiegelen, dat die vergelijkbaar is. En misschien ook wel de problematiek in zo’n samenleving, met Nederland, en dat het daardoor toch meer aanspreekt, terwijl het slachtofferaantal in Egypte twee jaar geleden toch veel hoger lag.

**Carl-Johan de Zwart**<br>
De vraag is dan vervolgens weer –  ja , ik vraag jullie niet om hier even het hele klimaat en de sfeer van de wereldpolitiek door te nemen – maar wat gaat dit doen? Dat is natuurlijk de volgende vraag toch, Sjors Fröhlich?

**Sjors Fröhlich**<br>
Ja, ja, ehh, en ik ...

**Carl-Johan de Zwart**<br>
Want ik kijk met angst en beven daarnaar.

**Sjors Fröhlich 18:50**<br>
Ja, ik heb daar natuurlijk geen antwoord op. Alleen ik vind dat, ehm, als ik het nu helemaal terughaal naar Nederland, dat mensen die hier op allerlei flanken bezig zijn, wel om hun verantwoordelijkheid moeten denken. En niet ... Natuurlijk, je moet echt kunnen zeggen in Nederland wat je vindt, en dat mag ook heel erg scherp zijn, …

**Carl-Johan de Zwart**<br>
Wat bedoel je, “op alle flanken”?

**Sjors Fröhlich 19:09**<br>
Nou, van Wierd Duk, gewaardeerd verslaggever van de Telegraaf, tot de mannen van Denk, die af en toe zo verschrikkelijk ehh ehh, bijna om het kwetsen kwetsen... Ik denk van, ja maar dan ontstaat er ook een sfeer die in elk geval niet mijn sfeer is. Maar het is heel lastig om dat met een schaartje te knippen. Want nogmaals, ik vind dat, ook Wierd Duk, en ook de mannen van Denk, gewoon moeten zeggen wat ze vinden.

**Paul Jansen**<br>
Ja, ik heb er toch echt wel bezwaar tegen dat je in één zin deze politici die polariseren, noemt met een verslaggever van in dit geval de Telegraaf, die verslag doet van de overigens open zenuw in de samenleving …

**Carl-Johan de Zwart**<br>
Even apart graag, ja...

**Sjors Fröhlich 19:50**<br>
Hij doet niet alleen verslag. Hij heeft een mening.

**Paul Jansen**<br>
Een journalist mag wat mij betreft ook een mening hebben. Hij bedrijft geen politiek, en heeft geen politiek doel, …

**Sjors Fröhlich 20:07**<br>
Maar hij is een opinieleider toch? Dat ben je toch wel met me eens? Of niet?

**Paul Jansen**<br>
Absoluut. Op sociale media is dat zeker het geval …

**Sjors Fröhlich 20:12**<br>
Nou, en daarom zet ik hem daar neer, en zet ik de mannen van Denk, ook opinieleiders, ook politici, daar heb je gelijk in, zet ik aan de andere kant neer. En willen wij in een samenleving leven waar dit soort gasten eigenlijk een heleboel stront over andere mensen heengooien?

**Paul Jansen**<br>
Ja, nogmaals, ik maak daar echt bezwaar tegen. Over stront over andere mensen heengooien als je het hebt over een verslaggever van de Telegraaf. Ik vind dat dat echt niet juist is. Ik kan ook andere journalisten gaan opnoemen die ook heel ... Ook ter linkerzijde ...

**Sjors Fröhlich 20:43**<br>
Ja, maar ...


**Carl-Johan de Zwart**<br>
Wat waren ook alweer de woorden, Sjors Fröhlich, van de Nieuw-Zeelandse premier Ardern, zei je, net aan het begin van de uitzending?

**Sjors Fröhlich 20:52**<br>
Ehh, “They are us”.

**Carl-Johan de Zwart**<br>
“They are us”. Zullen we het hier even bij laten, en verder gaan naar het volgende onderwerp?
Want vanochtend was Geert Wilders te gast in het ochtendprogramma van WNL, en van WNL en daar zei hij dit: ...
<br><br>

![Paul Jansen, Sjors Fröhlich]({{ site.baseurl }}/assets/pictures/jansen frohlich.png)
<i>Paul Jansen, Sjors Fröhlich</i><br>


<hr>



<b><i>Oplettende lezertje zullen misschien  hebben opgemerkt dat de tekst van de foto niet voorkomt in mijn transcript tot nu toe.
Dat vond ik zelf ook vreemd, maar later bleek dit voor te komen in het vervolg van het gesprek.<br>
(Dat transcript had ik geschreven voordat ik de video zag. Ik had dus gemist dat het gesprek nog een vervolg had.)<br>
Dat vervolg verliep zo (eerst over Wilders):


<i>Begin Fragment WNL: 21:00</i>

**Wilders 21:00**<br>
Nee, ik had eindelijk een keer gezegd, na al die jaren, van ik ga er weer heen - dat hadden ze me ook gevraagd, dus ik dacht van nou OK, weet je laat ik het een keer doen, het is campagne, het is ook belangrijk. Maar, ik heb die man ... We hebben toen een gesprek gehad, telefonisch, en ik heb gezegd dus, OK, ik kon. En dat gesprek en alles er omheen heeft hij ongeveer letterlijk in de VARA-gids gezet, met allemaal commentaar er nog bij, dus... Het wantrouwen, na al die jaren, is niet (?Hans?) veel groter geworden.

**Verslaggeefster**<br> 
U gaat dus niet.

**Wilders**<br>
Ik ga naar Molembeek.

<i>Einde fragment WNL</i><br>

**Carl-Johan de Zwart**<br>
Ja, naar Molembeek. Wilders komt maandag dus niet bij Pauw en Jinek, en net nu Peter Kee, de politiek redacteur van BNN-VARA hem eindelijk aan de telefoon had en een afspraak met hem had gemaakt om aan te schuiven ...<br>
Wij hebben Peter Kee gesproken en hij had niet verwacht dat Wilders zou afzeggen na deze column. Hij beschrijft namelijk in die column hoe lastig het is om sommige politici aan tafel te krijgen. Is dat herkenbaar, Paul Jansen? Voor jou? Geert Wilders is inderdaad lastig om te krijgen?

**Paul Jansen**<br>
Nou, ik zit eerlijk gezegd nog met die vorige opmerking in m'n hoofd van mijn buurman over een verslagger van de Telegraaf. Dan denk ik, Peter Kee die volgens mij met Francisco van Jole, van Joop.nl ... Nou jongens, als je het hebt over mensen die er hard ingaan ... Dus ik, ik ...

**Sjors Fröhlich**<br>
Daar gaan ... maar maar maar

**Carl-Johan de Zwart**<br>
Zullen we dit onderwerp even laten rusten? Ik wil toch even verder, want anders blijven we zo hangen ...

**Paul Jansen**<br>
Nee, want ik vind dit een interessant onderwerp.

**Sjors Fröhlich**<br>
Ja, ik ook.

**Paul Jansen**<br>
Ik heb er echt een probleem mee, want wat jij doet vind ik echt gevaarlijk. Namelijk je gaat journalisten, die wroeten in open zenuwen in deze samenleving, en je weet ...<br>Er zijn een aantal aspecten in onze maatschappij die zeer gepolariseerd liggen, die zeer gevoelig liggen. En daar zit juist hè - als het gaat over de cultuuroorlog, of over de discussie rond Zwarte Piet of verzin het allemaal maar - daar zijn journalisten als met name Wierd Duk, heel goed in aan het graven. En ik vind de termen die jij net bezigde, dat vind ik gewoon echt, echt buiten proportioneel.

**Carl-Johan de Zwart**<br>
Oké. Zullen we nu, zullen we nu ... Nu heb je je punt gemaakt. Is het OK nu, kunnen we nu verder, met Geert Wilders? 

**Paul Jansen**<br>
Ik ga me, ik ga proberen ...

**Carl-Johan de Zwart**<br>
Probeer je even te concentreren op Geert Wilders nu ...

**Paul Jansen**<br>
Oh, op Geert Wilders. Ja, dat is goed.

**Carl-Johan de Zwart**<br>
OK, goed. Dus Peter Kee had niet verwacht dat, eh, eh, die had dus niet verwacht dat Geert Wilders zou afzeggen.

<hr>

*Luister ook Esther van Fenema terug:*<br>
<a href="https://www.nporadio1.nl/dit-is-de-dag/onderwerpen/494367" target="_blank">
'Christchurch mag je niet misbruiken om de vrijheid van meningsuiting in te perken'</a><br>

