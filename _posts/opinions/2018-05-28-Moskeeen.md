---
layout: post
title: Geldkraan moskee&euml;n IV
categories : [Opinions, _Ondertiteling]
tags: [Islam, sponsoring]

comments: true
---  

<i>Ondertiteling bij  Nieuwsuur, item Financiering moskee&euml;n deel IV, maandag 28 mei 2018.</i>

Pagina met Nieuwsuur-link (deel van de uitzending): <a href="https://nos.nl/nieuwsuur/artikel/2233995-rijk-moet-buitenlandse-financiering-moskee-zo-nodig-kunnen-bevriezen.html" target="_blank">'Rijk moet buitenlandse financiering moskee zo nodig kunnen bevriezen'</a><br>

<i><b>Sprekers:</b> Mari&euml;lle Tweebeeke. Pauline Krikke, burgemeester van Den Haag, en Wouter Kolff, burgemeester van Dordrecht, beiden VVD.
</i>

<i><b>In deze uitzending zaten nogal lange terugblikken naar vorige uitzendingen, die reeds op dit blog zijn weergegeven. Ze zijn hier vervangen door markeringen.</b></i>


<b>Mari&euml;lle:</b><br>
De burgemeesters van Den Haag en Dordrecht doen een dringend beroep op het kabinet om in actie te komen tegen buitenlandse financiering van moskee&euml;n in hun stad. Vorige maand onthulden Nieuwsuur en NRC geheime lijsten met moskee&euml;n die voor financiering aankloppen bij de golfstaten. Het kabinet heeft deze informatie altijd geheim gehouden en ontkende zelfs dat die informatie er &uuml;berhaupt was. Op deze lijsten staan tientallen moskee&euml;n in Nederland, waaronder de As-Soennah moskee in Den Haag en de Al-Fath moskee in Dordrecht, die met geld uit Koeweit en Saoedie-Arabi&euml; gefinancierd worden. Zorgelijk, omdat deze landen met dit geld hun radicale versie van de islam, het salafisme, naar Nederland exporteren.
  
<i><b>Citaat preek uit Al-Fath moskee Dordrecht.</b> Over het gedrag van de vrouw.<br>
<b>Citaat preek uit Markaz Al-Houda moskee Geleen.</b> Over Joden.<br>
<b>Citaat preek uit As-Soennah moskee Den Haag.</b> Over slavinnen.<br></i>

<b>Mari&euml;lle:</b><br>
Ja, bij ons de burgemeesters van twee van de drie steden die wij onderzochten: Pauline Krikke van Den Haag en Wouter Kolff van Dordrecht. Fijn dat u er bent. De burgemeester van Geleen, de derde stad die wij onderzochten, die wilde hier vanavond niet zijn. U (wijzend op Kolff) reageert voor het eerst op ons onderzoek. Is dat angst, dat hij hier niet wilde zijn? U wilde in eerste instantie ook niet komen, en nu een maand later, bent u er wel, daar zijn wij blij mee. Is het gevoelig? Ik probeer dat te begrijpen.

<b>Kolff:</b><br>
Ja, ik vond het zelf belangrijk om eerst eens met de mensen in de eigen gemeente te spreken over de uitzending, en onder andere ook met het bestuur van de moskee, voordat ik zou reageren. En ik kan niet spreken voor de burgemeester van Geleen, dus u zult het met de burgemeesters van Den Haag en Dordrecht moeten doen.

<b>Mari&euml;lle:</b><br>
Zeker, zeker, daar ben ik ook blij mee. Pauline Krikke, u was hier eerder na die uitzending van een maand geleden. Na die uitzending heeft het Openbaar Ministerie ook onderzoek gedaan, onder andere naar de moskee in uw stad, waarin de aanbeveling werd gedaan om meisjes al op de zevende dag na hun geboorte te besnijden. Meisjesbesnijdenis. Wat doet zo iets met een burgemeester als u dat hoort?

<b>Krikke:</b><br>
Nou, toen ik het zag, dat heb ik ook in de studio hier gezegd, ik vind dat werkelijk walgelijk. Het is &eacute;&eacute;n van de meest verminkende dingen die je een vrouw kunt aandoen, en als dat op een zelfde niveau gezegd wordt als mannenbesnijdenis, en dan ook nog vooral als daar ook nog eens bij gezegd wordt dat het is om de lusten in te temmen, dan vind ik dat werkelijk walgelijk.

<b>Mari&euml;lle:</b><br>
Ja. En dat dat gebeurt in uw stad, heel dichtbij.

<b>Krikke:</b><br>
Daar heb ik ook een gesprek over gevoerd met het bestuur van de As-Soennah moskee, want ik wilde hen ook recht in de ogen zeggen wat ik daar van vind.

<b>Mari&euml;lle:</b><br>
En, hoe was dat?

<b>Krikke:</b><br>
Dat gesprek is een uitwisseling geweest, maar wel met van mij uit een heel helder standpunt. Namelijk dat, in Nederland, we een manier van leven hebben waarbij iedereen in vrijheid kan kiezen wat hij of zij wil. Wat voor kleren je aantrekt, welke studie je volgt, hoe je je leven inricht, van wie je houdt ... Dat hebben we in Nederland, en ik heb tegen het bestuur van de As-Soennah moskee gezegd dat ik er zeer aan hecht om dat in Den Haag zo te laten blijven, en dat dat wat mij betreft ook geldt voor hun vrouwen en hun kinderen.

<b>Mari&euml;lle:</b><br>
Ja, want het is ook tegen de wet.<br>
Dordrecht. Want we hebben Den Haag, Dordrecht ... Laten we voordat we verder praten even kijken wat er in uw moskee daar gebeurt.

<b>Kolff:</b><br>
Ja.

<i><b>Opnieuw reportage, de blauwe koepel van de Al-Fath moskee Dordrecht.</b><br>
Over geld uit Saoedie-Arabi&euml;, een preek van een import-imam over gehoorzaamheid van de vrouw aan de man. Afkeuring vam democratie, verheerlijking van de strijd in Syri&euml; en het Midden-Oosten.</i>


<b>Mari&euml;lle:</b><br>
Ja, hier wordt toch de jihad gelegitimeerd. In uw stad, vlak bij het stadhuis. U wist dat niet?

<b>Kolff:</b><br>
Nee. Nou, daar word je natuurlijk niet vrolijk van, van zulke teksten. 

<b>Mari&euml;lle:</b><br>
Maar hoe kan dat, dat u dat niet wist?

<b>Kolff:</b><br>
Nou ja, in mijn stad zijn tientallen geloofshuizen, en ik kan natuurlijk niet van ieder gebed op de hoogte zijn, van wat daar wordt gepredikt. Maar als dat mij wel ter ore komt, dan vind ik dat het ook mijn taak is om daar wat aan te doen.

<b>Mari&euml;lle:</b><br>
Ja, want u zag dit, in onze uitzending, en wat dacht u toen?

<b>Kolff:</b><br>
Nou, de rillingen liepen over mijn rug, van de verschillende teksten die ik in de uitzending heb gezien. Inderdaad, het ondersteuenen van de jihad, van de strijd, maar ook inderdaad zoals collega Krikke al zei, het onderscheid dat wordt gemaakt tussen man en vrouw, dat gebeurde bij ons ook. Ja, dat zijn voorbeelden die wij hier in ons land niet tolereren en die niet passen bij de vrije samenleving die wij zijn. Dordrecht is een stad waar vrijheid van geloof en vrijheid van geweten eigenlijk zijn uitgevonden. Ja, wij kunnen dit soort teksten in onze stad niet tolereren.

<b>Mari&euml;lle:</b><br>
Niet tolereren. Wat heeft u gedaan?

<b>Kolff:</b><br>
Ik heb een tweetal gesprekken vevoerd met het bestuur van de Al-Fath moskee. De Al-Fath moskee staat ook bekend als een gematigde moskee. Dus deze teksten...

<b>Mari&euml;lle:</b><br>
Nou, ja, we zien dus hoe gematigd die is.

<b>Kolff:</b><br>
Nou ja, inderdaad, maar dat baarde dus zorgen. Dus die gesprekken waren er niet voor niks. Maar zo staan ze wel bekend, en ik heb dus ook om opheldering gevraagd. Men heeft ook aangegeven, ja dit zijn uitwassen geweest die wat ons betreft niet meer voorkomen. De teksten die hier zijn geuit, daar staan wij niet achter, en we zullen er ook voortaan op toezien dat we gastsprekers in onze moskee veel beter gaan screenen.  En ik heb ook aangedrongen bij het bestuur van de moskee,  "zorg nou, dat je je teksten voortaan ook in het Nederlands verkondigt, zodat het voor iedereen beter inzichtelijk en toegankelijk is wat daar gebeurt".

<b>Mari&euml;lle:</b><br>
En daarmee is de kous af?

<b>Kolff:</b><br>
Daarmee is wat mij betreft de kous niet af, maar ik geef ze wel een kans. En ik vind dat ze die kans moeten grijpen, ...

<b>Mari&euml;lle:</b><br>
Maar krijgen ze ook de kans om u ... U zegt, u wilt dat het in het Nederlands wordt vertaald, maar dat laat u aan hen?

<b>Kolff:</b><br>
Ja, uiteindelijk laat ik dat aan hen, want ik heb geen tolken en vertalers bij de gemeente rondlopen die van allerlei gebedshuizen ...

<b>Mari&euml;lle:</b><br>
Maar is dat ook niet een beetje het probleem? U weet dus niet dat dat in uw stad gebeurt, u moet ook maar die kennis hebben van mogelijk salafisme wat we hier zien, wat vanuit golfstaten wordt ge&euml;exporteerd, ... Ja, ze kunnen voor u natuurlijk vertalen wat ze willen, maar daarmee heeft u natuurlijk geen zekerheid.

<b>Kolff:</b><br>
Nee, maar goed, voor alle duidelijkheid, als dat op een gegeven moment toch blijkt anders te zijn dan wat men zegt, dan komt dat natuurlijk een keer uit, en dan heb je aan mij wel de verkeerde.

<b>Mari&euml;lle:</b><br>
Ja. Nou wist het kabinet al langer, het ministerie van Buitenlandse zaken, dat deze moskee met buitenlands geld werd gefinancierd. Zo ook de As-Soennah in Den Haag. De informatie kwam niet bij u terecht. Wat vindt u daarvan?

<b>Kolff:</b><br>
Ja, mij gaat het niet direct om de financiering, mij gaat het eigenlijk voornamelijk om de teksten die daar worden geuit, en daar zitten ...

<b>Mari&euml;lle:</b><br>
Maar als het een mogelijk te maken heeft met het ander?

<b>Kolff:</b><br>
Het een heeft mogelijk te maken met het ander, maar dat kan ik niet 100% bewijzen. Mij gaat het erom wat ik zie, en ik heb in uw uitzending gezien wat er in de moskee in Dordrecht is gezegd ...

<b>Mari&euml;lle:</b><br>
Maar dat had u een paar jaar geleden al kunnen zien, als u die informatie had gekregen. Had u het willen weten?

<b>Kolff:</b><br>
Nou ja, ja graag. Ik wil graag zoveel mogelijk informatie hebben die het rijk heeft over mijn stad, en dat geldt dus ook voor deze informatie. Ik had het best willen weten. Aan de andere kant, de vraag is, wat kun je er mee, en daar gaat collega Krikke zometeen ook iets over zeggen, we willen graag iets met de informatie kunnen die we hebben.

<b>Mari&euml;lle:</b><br>
Ja. laten we eerst dan, voordat we gaan praten over wat u wilt, heel even nog kijken naar Den Haag, wat daar speelt.

<i><b>Weer een intermezzo over de As-Soennah moskee Den Haag.</b><br>
De gemeentesubsidies wegens goed gedrag, het geld en de predikers van de Koeweitse RIHS. Aangemoedigd geweld tegen "verkeerde" moslims en verheerlijking jihad in Syri&euml;. Steniging bij overspel en bewust angst inboezemen bij de gelovigen. De verplichte (&#x2642;, goed tegen onreinheden) dan wel aangeraden (&#x2640;, goed tegen lusten) besnijdenis.<br></i>

<b>Mari&euml;lle:</b><br>
Ja, dit zijn teksten uit de As-Soennah moskee in uw stad Den Haag. Hoe is dat verder gegaan na deze uitzending?

<b>Krikke:</b><br>
Ik heb een gesprek gevoerd met de As-Soennah moskee, en daarin heb ik ze ook  klip en klaar gezegd dat ik dit soort dingen onacceptabel vind.

<b>Mari&euml;lle:</b><br>
Ja, dat vertelde u.

<b>Krikke:</b><br>
Ik vind dat absoluut niet kan in dit land waar wij een vrije samenleving zijn, waar we een vrije manier van met elkaar leven voorstaan, kunnen dit soort dingen absoluut niet.

<b>Mari&euml;lle:</b><br>
Ja, dat vertelde u net, maar intussen is er ook een vervolgstap gekomen, begrijp ik.

<b>Krikke:</b><br>
Ik stel voor om een wet te maken waarin wij ook een mogelijkheid krijgen om hier iets aan te doen, als het met buitenlandse financiering gedaan wordt. Dus ...


<b>Mari&euml;lle:</b><br>
Maar heel even voor alle duidelijkheid. Het OM doet onderzoek naar wat er gebeurt ...

<b>Krikke:</b><br>
Ja inderdaad.

<b>Mari&euml;lle:</b><br>
En hetzelfde geldt overigens voor alle duidelijkheid ook in Dordrecht.

<b>Kolff:</b><br>
Ja, we hebben hierover gesproken in de driehoek, en daar wordt ook zeer serieus naar gekeken door het OM.


<b>Mari&euml;lle:</b><br>
Dus onderzoek in Dordrecht, en onderzoek door het OM in Den Haag.

<b>Mari&euml;lle:</b><br>
Dan hebben we dat, maar dan zegt u, ik heb nog meer nodig als burgemeester.

<b>Krikke:</b><br>
Ja, ik heb ontzettend veel meer nodig. Ik heb vanmorgen ook gesproken met de ministers Dekker en Koolmees hierover, ik heb een brief geschreven aan het kabinet, en daarin zit een voorstel om te komen tot een manier om dat wat wij in Den Haag zien, dus als er veranderingen zijn, bijvoorbeeld als veel leerlingen op school de jihad een fantastisch idee vinden, of als vrouwen echt heel erg veel toegesist worden dat ze zich religieuzer moeten kleden, of als er bijvoorbeeld video's in omloop zijn waarin stempassen verbrand worden, als wij dat soort dingen zien, en als we dan ook van de rijksoverheid weten dat er buitenlandse financiering naar deze moskee gaat of naar iedere andere organisatie, en dat deze ontwrichtende boodschap mee komt met dat geld, dan denk ik dat we een plek moeten maken, een expertisecentrum, waar zowel de informatie van het rijk als die van onszelf, samenkomen, en dat de minister dan het geld wat uit het buitenland komt, als daar die ontwrichtende boodschap bijzit, kan bevriezen of terug kan laten storten.

<b>Mari&euml;lle:</b><br>
Ja, en daar is een wettelijke aanpassing voor nodig.

<b>Krikke:</b><br>
Daar is een wet voor nodig, want op dit moment kunnen wij niets met die informatie. De informatie wordt ons vertrouwelijk gegeven, we kunnen dat niet delen, we kunnen daar niks over zeggen, maar we hebben er ook geen mogelijkheid mee om er iets mee te doen.

<b>Mari&euml;lle:</b><br>
Nee, dus wettelijk, u zegt, het rijk zou die buitenlandse geldstomen moeten kunnen bevriezen als er zorgelijke signalen zijn. En u (Kolff) steunt de oproep van uw collega.


<b>Kolff:</b><br>
Ja, zeer. Wij krijgen regelmatig natuurlijk informatie vanuit de eigen samenleving, wij zitten heel dicht op die lokale samenleving, we hebben onze tentakels daar, als wij dit soort informatie hebben dan moeten wij daar ook iets mee kunnen, en dan is het ook goed als daar vervolg aan wordt gegeven. 

<b>Mari&euml;lle:</b><br>
Ja. Woensdag is er een debat in de tweede kamer met deze ministers. U heeft hier laten horen wat u van ze verwacht, en wij zullen het nauwgezet in de gaten houden. Ik wil u beiden hartelijk danken voor uw komst.

Graag gedaan. <b>(bis)</b>

<br><br>
![Kolff en Krikke]({{ site.baseurl }}/assets/pictures/krikkekolff.png)
<i>Kolff en Krikke</i><br><br>




