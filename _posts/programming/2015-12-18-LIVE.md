---
layout: post
title: LIVE!
categories : [Programming, _Site]
comments: True
---

*Het blog is live!* 

Ik heb nooit geblogged. De behoefte om te bloggen komt vooral voort uit de 140 tekens beperking van Twitter (soms wil je gewoon een groter ei kwijt). Ook wil ik mijn wederwaardigheden op programmeergebied kunnen bespreken.

Sinds gisteren staat er een dummy-versie van de site op GitHub, en als je deze tekst leest is het echte blog begonnen.

Hier wil ik enkele technische gegevens over de site beschrijven, alsmede punten die nog niet lukken, of waarvan ik me afvraag hoe dat aan te pakken.

-----

### Het blog

* Het blog is gemaakt in <a href="https://jekyllrb.com/">Jekyll</a>. Dat is een statische site- of blog-generator.<br>
Dat is wat ik wilde: alles op de eigen computer en niet in een centrale databank, met versie- of ondersteuningsperikelen.

* Ik heb ooit <a href="http://blog.getpelican.com/">Pelican</a> bekeken. Daar heb ik wel de menubalk van gejat.<br>
Jekyll had voor mij twee voordelen:
  * Ik heb iets tegen Python, alleen al vanwege de blokvorming door inspringing. Jekyll werkt met Ruby. Beide talen ken ik overigens nauwelijks.
  * Jekyll kan gemakkelijk gehost worden op GitHub: zet een GIT-repository met Jekyll op GitHub, en je site is live.

* Als theme heb ik voorlopig <a href="https://github.com/poole/poole">Poole</a> een beetje aangepast.


### Uit te zoeken

* Ik denk dat het moeilijk wordt om te schakelen van de mindset van het bijschaven van een website naar het met rust laten van oudere bijdragen. Waarschijnlijk is dat laatste vooral belangrijk vanaf het moment dat commentaren mogelijk worden. Ik moet misschien een aparte categorie door mij aanpasbare achtergrondpagina's maken, maar die moeten wel gewoon in het archief / menu terug te vinden zijn.

* Is er een elegante oplossing om ook in het engels te publiceren? Vooral bij de bijdragen op programmeergebied zou ik dat willen.

* Ik ben er nog niet helemaal achter hoe je binnen het blog onderling doorlinkt. Bij doorlopende verhalen wil je niet steeds via het menu en archief.

* Voor de hand liggende toevoegingen: Commentaar, koppelen met site en Twitter, misschien een RSS-pagina met nieuws

Aan de slag, het begin is er!

<font color="red">De lijsten van de menu's worden niet getoond.<br>
Ikheb de bestandsnamen kleien letters gegeven maar dat helt niet.<>
(Dit is ook een test van het GIT PUSH commando.) </font>
